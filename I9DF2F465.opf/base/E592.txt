༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG25006
n/a
ImageGroup:
ISBN:
11KG25008
n/a
LCCN:
Title:
བོད་མིའི་ཡུལ་སྲོལ་གོམས་གཤིས།
bod mi'i yul srol goms gshis/
to-be-supplied
Author:
|to-be-supplied
Descriptor:
Original Publication:
Place:
Publisher:
1
Date:
Volume:
Total Volumes:
TBRC Pages:
VIL
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



کرده و آن ها را اجاره ای دارد و در ادا
100
اور اردو پیاری ادرار دارید
و مراد



༄༅།།བོད་མིའི་ཡུལ་སྲོལ་གོམས་གཤིས།།
(100)
ས་གོང་དབང་འདུས་ཀྱིས་བརྩམས།
མི་རིགས་དཔེ་སྐྲུན་ཁང་།



图书在版编目(CIP)数据
藏族民俗 -百解/萨孔狂堆著,北京:民族出版社,
2003.11(2015.8 重印)
| ISBN 978 -7-105-05859-4
1.藏… I. 萨… .藏族- 少数民族风俗习惯
一藏语 W. K892.314
中国版本图书馆 CIR 数据核字(2013)第106138
民族出版社出版发行
(.北京市和平里北街14号 邮编 1AA213)
littp://www.mzpub.com
北京市迪蓋印刷厂印刷
各地新华书店经销
2003年11月第1版
| 2015年8月北京第7次印
开本:787mm x 1092mrt 1/36 印张:5.25
印数:
20] - 30000 定价:12.00 元
ISBN 978-7-105 - 05859 -4K-616{藏77)
〈藏编室:010-58137072 藏文发行科:010 - 6422765)



གླེང་གཞི།
《བོད་མིའི་ཡུལ་སྲོལ་གོམས་གཤིས་》ཞེས་པ་ཕྱོགས་སྒྲིག་
གནང་བའི་ནང་། བོད་ མིའི་ ཡུལ་ སྲོལ་ གོམས་ གཤིས་དང་
དམངས་ཁྲོད་ཀྱི་རིག་གནས་སྒྱུ་རྩལ། ཆོས་ལུགས་དང་འབྲེལ་
ཡོད་དུས་ ཆེན། འཛེམ་བྱའི་སྐོར། ཁང་ པའི་ ལྡེབས་རིས།
བཟའ་བཏུང་གི་སྐོར་སོགས་ཕྱོགས་གང་ཅིའི་ཐད་ཀྱི་ནང་དོན་
ཡིག་ཐོག་ལ་འཁོད་ རིགས་རྣམས་ བསྡུ་ རུབ་ གང་ ཐུབ་ དང༌།
མ་འཁོད་པ་ཁག་ཅིག་རྒན་རབས་ལ་བཅར་འདྲི་ཞུ་བའི་ཐབས་
ལམ་ལ་བརྟེན་ནས། ཕྱོགས་སྒྲིག་གནང་འདུག་ཅིང་། རྩོམ་
པ་པོའི་ཐུགས་རེ་ལྟར་ཕྲན་ནས་མ་ཟིན་ལ་ལྟ་ཀློག་རོགས་ཙམ་
ཞིག་ཞུས་དོན། ཕྱོགས་སྒྲིག་གནང་སྟངས་ཐད་རང་རེའི་ཡུལ་
སྲོལ་གོམས་གཤིས་རྣམས་ཇི་མ་ཇི་བཞིན་ཡི་གེར་ཕབ་པ་ལས།
དཔྱད་པའི་རིགས་ཉུང་ཞིང་། གཟིགས་བདེ་ལ་ ཡིག་ཚོགས་
ཆུང་བ། དཔྱད་གཞི་མང་ལ་གོ་བདེ་བ་སོགས་ཀྱི་ཁྱད་ཆོས་
འདུག་སྙམ་པ་དང༌། ལྷག་པར་དེ་སྔ་ཡི་གེར་མ་འཁོད་པའི་
ཡུལ་སྲོལ་གོམས་གཤིས་ཀྱི་ཤེས་བྱ་ཁག་གཅིག་མངོན་མེད་དུ་
འགྱུར་ལ་ཉེ་བས། ད་ལམ་ཡིག་ཐོག་ཏུ་འགོད་གནང་ཐུབ་པ་
ནི་དམངས་ཁྲོད་ཀྱི་ཤེས་བྱ་མྱུར་སྐྱོབ་ལ་ནུས་པ་ངེས་ཅན་ཞིག་
ཐོན་ཐུབ་ ངེས་ ཀྱི་ དགེ་ མཚན་ མཐོང་ བ་ དང་། ཡུལ་ སྲོལ་



གོམས་གཤིས་ཐད་ཀྱི་ཤེས་བྱ་མཁྱེན་འདོད་ཡོད་མཁན་རྣམས་
ལ་ཕན་ཐོགས་ཆེ་ཙམ་ ཐོབ་ཐུབ་ངེས་ འདུག་ སྙམ་ པ་ བཅས་
ཕྱོགས་སྒྲིག་ གནང་མཁན་ གྱི་ཐུགས་འདུན་ལྟར་གླེང་གཞིའི་
ཚུལ་དུ།
ཆབ་སྤེལ་ཚེ་བརྟན་ཕུན་ཚོགས་ཀྱིས།
སྤྱི་ལོ་2002ལོའི་ཟླ་ཚེས་དགེ་བར་སྤེལ།



སྔོན་འགྲོའི་གཏམ།
གངས་རི་ཕྲེང་བས་ཡོངས་སུ་བསྐོར་པའི་བོད་ཁ་བ་ཅན་
གྱི་ཡུལ་འདི་ནི་བསྐལ་བ་ཆགས་པའི་ཐོག་མ་ནས་ཤེས་རིག་གི་
ཕ་ས། གླུ་གར་གྱི་འབྱུང་གནས། སྒྱུ་རྩལ་གྱི་བང་མཛོད་ཅིག་
ཡིན་ཞེས་ཕྱི་ནང་གི་ཤེས་ལྡན་པ་རྣམས་ཀྱིས་བསྔགས་བརྗོད་ཀྱི་
འབྲུག་སྟོང་ལྷན་ཅིག་ལྡིར་བའི་སྒྲ་ཡིས་གནམ་ས་གཡོ་བའི་ཟློས་
གུར་བསྒྱུར་ཞིང་། དེ་འདྲའི་ཕུན་སུམ་ཚོགས་པའི་ཡོན་ཏན་
ཟད་མི་ཤེས་པའི་གཏེར་བརྒྱ་མངལ་དུ་འཁུར་བའི་ཡུལ་འདིར་
ཅི་བདེར་གནས་ཤིང་འཚོ་བའི་བོད་གངས་ཅན་པ་རྣམས་ནི་
རྣམ་དཔྱོད་མིག་ གིས་ ཤེས་ བྱའི་ གནས་ ཀུན་ མཐོང་ བ་ དང་།
བརྩོན་འགྲུས་མཆོག་གིས་ལེ་ལོའི་གོ་སྐབས་འཕྲོག་པ། སྙིང་རྗེ་
ཆེན་པོས་ཉམ་ཐག་བུ་བཞིན་སྐྱོང་བ། ཅི་བྱེད་ཐམས་ཅད་
དགེ་བའི་ཕྱོགས་སུ་བསྔོ་བ། ཡ་རབས་དམ་པའི་སྤྱོད་ཚུལ་གྱི་
མཚམས་ལས་མི་འདའ་བ་བཅས་ཀྱི་ཡོན་ཏན་རྩོལ་མེད་ལྷུན་
གྱིས་རྫོགས་པ་ཞིག་ཡིན།
དེས་ན་དེང་སྐབས་བོད་རིགས་ས་ཁུལ་ཡོངས་སུ་ རྒྱལ་
ཁབ་ཕྱི་ནང་ནས་ཡུལ་སྐོར་སྤྲོ་འཆམ་ དང༌། བོད་ རིག་ པར་
ཞིབ་ འཇུག བོད་ སྐྱོར་ འཛུགས་ སྐྲུན་ བཅས་ གནང་ བར་
ཕེབས་མཁན་ཉིན་རེ་བཞིན་ཇེ་མང་དུ་འགྲོ་བ་དང་སྦྲགས་སྐྱེ་



བོ་མི་ཉུང་བ་ཞིག་ གིས་ཡུལ་འདིར་འབྱོར་འཕྲུལ་ མི་ རིགས་
འདིའི་ཐུན་ མོང་མ་ཡིན་ པའི་ ཡུལ་སྲོལ་གོམས་ གཤིས་ དང་།
དམིགས་བསལ་ གྱི་ འཚོ་ བའི་ སྣང་ ཚུལ་ སོགས་ སྐོམས་ པ་ཆུ་
འདོད་ལྟར་གྱི་མཁྱེན་འདོད་གནང་གི་ཡོད་ལ། ཡུལ་སྐོར་སྤྲོ་
འཆམ་གྱི་སྣེ་ཤན་པ་གཞོན་སྐྱེས་ཚོས་ཀྱང་བོད་རིགས་ཀྱི་ཡུལ་
སྲོལ་གོམས་གཤིས་ཐད་ཀྱི་གོ་བདེའི་ལག་དེབ་ཞིག་བྱུང་ན་ཅི་
མ་རུང་སྙམ་པའི་དགོས་འདུན་གནང་བ་བཅས་ལ་དམིགས་ཏེ།
ཁོ་བོས་ལས་འཁྱུར་གྱི་ཁོམ་པ་དང་བསྟུན་ནས། བོད་རིགས་
ཀྱི་ཡུལ་སྲོལ་སྐོར་ཡིག་ཐོག་ཏུ་འཁོད་པ་རྣམས་བསྡུ་རུབ་དང༌།
ཡིག་ཐོག་ཏུ་མ་འཁོད་པ་རྣམས་མཁས་དབང་ཁག་གཅིག་དང་
རྒན་རབས་ཁག་གཅིག་ལ་བཅར་འདྲི་ཞུ་བ་ལ་ སོགས་ཀྱི་བྱ་
ཐབས་ཅི་རིགས་ལ་བརྟེན་ནས། བོད་མིའི་ཡུལ་སྲོལ་གོམས་
གཤིས་དང་འབྲེལ་ཡོད་སྐོར་གྱི་ལག་དེབ་ཆུང་ངུ་དེ། བརྗོད་
བྱའི་ནང་དོན་དགོས་པ་ཆེ་ལ་རྗོད་བྱེད་ཀྱི་ཚིག་རྣམས་གོ་བདེ་
བ་དང་། ཡིག་ཚོགས་ཆུང་ལ་ཀུན་གྱི་བློ་ལ་འཇགས་བདེ་བའི་
རྩ་དོན་ལྟར། ཡི་གེར་ཕབ་ནས་བོད་པའི་བླ་ན་མེད་པའི་ཡུལ་
སྲོལ་གོམས་ གཤིས་ བཟང་ པོ་རྣམས་ ཉམས་ མེད་ གསོན་པོར་
ཀློག་པ་པོ་རྣམས་ཀྱི་སྤྱན་སྔར་འབུལ་བའི་ངལ་བ་སྤྱད་རུང་།
རང་ཉིད་ཀྱི་ཆུ་ཚད་ཞན་པའི་དབང་གིས། ད་དུང་ཆ་མི་ཚང་
བ་དང་ཚིག་འགྲེལ་འཁྲུལ་བ་ལ་སོགས་ཀྱི་ནོར་འཁྲུལ་ཡོང་ངེས་
ཡིན་པས། མཁྱེན་པ་རབ་ཏུ་ཡངས་ལ་བོད་པའི་གོམས་གཤིས་
ལ་དོ་སྣང་མཛད་མཁན་གཟུར་གནས་མཁས་པ་རྣམས་ནས་



སྐུལ་སློང་དགེ་བའི་རིན་བྲལ་དགོངས་འཆར་ལྷུག་པོར་སྩོལ་
གནང་ཡོད་པ་མཁྱེན།
རྩོམ་པ་པོས་སྤེལ།



དཀར་ཆག
• • ཟ ， ，
，
，
， ， ，
འབུལ་རྫས་ཀྱི་སྐོར། ..………….…….…. • • • (1)
ཡུལ་སྲོལ་གོམས་གཤིས་སྐོར།……….………...………………… (18)
གླུ་གར་གྱི་སྐོར།….…....…....
(32)
རྒྱུན་རིས་ཀྱི་སྐོར། .………….….………………….………………..…….. (45)
བཟོ་བཀོད་ཀྱི་སྐོར། ..…...
(61)
རྩེད་འཇོའི་སྐོར། ..…….……………….…….…….......….. (67)
གཉེན་སྒྲིག་གི་སྐོར། ། ..…..……….…..…….…........ (73)
གྲུབ་མཐའི་སྐོར། ...
... ....….……..….. 80}
དུས་ཆེན་གྱི་སྐོར། ....
.….. (91)
འཛེམ་བྱའི་སྐོར།..
འཚོ་བའི་སྐོར། …..….…….……….…………………………… （125)
རྗེས་འཇུག་གི་སྐོར།
(138)
ལུས་རྒྱན་གྱི་སྐོར།
………….…… ( 143}
གཞན་པའི་སྐོར།….……
• ( 147)
མཇུག་བྱང་།
• ... ( 155)
...，
， ..༔ ( 12)



འབུལ་རྫས་ཀྱི་སྐོར།
1 ཁ་བཏགས།
ཁ་བཏགས་ ཞེས་ པ་ ནི་ ཐོག་ མར་བླ་དཔོན་ སོགས་ ལ་
མཇལ་འཕྲད་ཞུ་བའི་སྐབས། སྐྱབས་འཇུག་ཞུ་བའི་གཏམ་
གྱི་སྔོན་འགྲོར། ཁ་ནས་གླེང་དགོས་པའི་དོན་རྣམས་ནག་
ནོག་ལ་སོགས་དྲི་མའི་ལྷད་མེད་ པའི་ དར་དཀར་གྱི་ལམ་ལ་
དྲངས་ནས་ཕ་རོལ་གྱི་སྐུ་ལུས་ལ་སྒྲོན་པའམ་བཏགས་ པའི་
མཚོན་ཚུལ་བླ་ན་མེད་པར་བྱ་བ་ན། མིང་ལའང་ཁ་བཏགས་
ཞེས་ཐོགས་པ་རེད། འོན་ཀྱང་ཕྱིས་སུ་དེར་འཕོ་འགྱུར་ཆེན་
པོ་བྱུང་ནས་རིམ་པས་རང་གི་བླ་ན་མེད་པའི་དད་སེམས་དང་
དགའ་སྐྱོ་མཚོན་པར་བྱེད་པའི་རྟེན་རྫས་ཁྱད་པར་ཅན་ཞིག་
ཆགས་པ་རེད།
བོད་པ་ རྣམས་ ཀྱི་ ཁ་ བཏགས་ བེད་ སྤྱོད་ ཡུལ་ནི་ རྟེན་
འབྲེལ་ཁོ་ན་ཙམ་མིན་པར། བཀྲ་མི་ཤིས་པའི་དོན་རྐྱེན་
དཔེར་ན་ མི་ ཤི་ ལྟ་ བུ་ བྱུང་ན། འདས་ པོའི་ ཕུང་ པོ་ ཕྱིར་
འདོན་སྐབས། ལམ་ སྣེ་འདྲེན་ པོ་ ཞེས་ ཁ་ བཏགས་ ཀྱི་ སྣེ་
གཅིག་ཕུང་པོར་བཏགས། སྣེ་གཅིག་སྐྱེ་པ་དྲག་པ་ཞིག་གི་
ཕྱག་ཏུ་བཟུང་ནས་འཁྲིད་དེ། འདས་པོ་དེ་ལམ་དཀར་པོར་



འདྲེན་པའི་ལམ་སྟོན་གྱི་མཚོན་ཚུལ་བྱེད་པ་དང་། གདན་
དར་ཞེས་འགྲུལ་པ་ཕྱོགས་ལ་ ཐོན་རྗེས། དེ་ བཞུགས་ སའི་
གདན་ ཐོག་ ལ་ མཇལ་ དར་ སྒྲོན་ པ། དགོན་ པར་ མཆོད་
མཇལ་ལ་འགྲོ་སྐབས། རྙན་ཤལ་ཞེས་རང་གི་དད་པ་མཚོན་
པའི་ཆེད་དུ་ལྷ་སྐུ་ལ་ལྷ་རེག་སྒྲོན་པ་ལ་སྤྱོད་ཁུངས་ཤིན་ཏུ་མང་
པོ་ཡོད།
བོད་ཀྱི་ལུགས་སྲོལ་ལ། ཁ་བཏགས་ ཕན་ཚུན་ སྒྲོན་
སྐབས་རང་གི་ལག་ན་ཡོད་པའི་ཁ་བཏགས་དེ་ཕར་ཕྱོགས་ཀྱི་
མགྲིན་ལ་སྒྲོན་དགོས་པ་ནི་ཀུན་གྱིས་མཁྱེན་མོད་ཀྱང༌། སྒྲོན་
སའི་ཡུལ་དེ་རང་ལས་དགུང་ལོ་བགྲེས་པའམ། ཡང་ན་བླ་
དཔོན་ལྟ་བུ་ཞིག་ཡིན་ན། ཁོང་གི་ཕྱག་ཏུ་ལག་གཉིས་པོས་
གུས་ཞབས་དང་བཅས་པར་དལ་མོར་ཕུལ་ བ་ལས། ཐད་
ཀར་མགྲིན་ལ་སྒྲོན་ན། མཐོ་རིམ་ལ་གུས་ཞབས་མེད་པར་
བརྩི་བ་མ་ཟད། ལྷག་དོན་བུད་མེད་སོགས་ཀྱིས་བླ་མའི་སྐུ་
ལ་མཇལ་དར་ ཐད་ཀར་སྒྲོན་པ་ནི་དེ་བས་ཀྱང་བྱས་མི་ཆོག
གཞན་ཡང་ལྷ་ས་བ་རྣམས་ཀྱིས་མཇལ་དར་གཉའ་ནས་མར་
སྒྲོན་ལ། གཙང་ པ་བས་མཇལ་དར་མགྲིན་ནས་ཡར་སྒྲོན་
པའི་ཁྱད་པར་ཡང་ཕྲན་བུ་ཡོད། །
གཞན་ ཡང་ ཁ་ བཏགས་ ལ་ རིམ་ པའི་ དབྱེ་ བ་ ཕྱེ་ ན།
ནང་མཛོད་ དང་། ཨ་ ཤི། ཟུབ་ ཤེ། བསོད་ བཏགས་
ཞེས་པ་ལ་སོགས་རིགས་མང་བས་མ་ཚད། ཆེས་ཐོག་མའི་
བོད་ཀྱི་ཁ་བཏགས་ནི་རྒྱུ་བལ་དཀར་ལས་གྲུབ་པའི་དངོས་པོ་
2



ཞིག་ཡོད་སྐད་འདུག
2 ཕྱེ་མར།
ཕྱེ་མར་ནི་བོད་མིས་བཀྲ་ཤིས་པའི་རྟེན་འབྲེལ་གྱི་བྱ་བ་
ཚང་མའི་ནང་སྤྱོད་ པའི་ མཐུན་རྐྱེན་མེད་དུ་མི་རུང་བ་ཞིག་
ཡིན། དཔེར་ན། ལོ་གསར། ཁང་གསོལ། གཉེན་
སྒྲིག་སོགས་རྟེན་འབྲེལ་གྱི་བྱེད་སྒོ་ཡོད་དགུ་མཐའ་དག་ལ་གྲོ་
སོ་ཕྱེ་མར་བེད་སྤྱོད་ཀྱི་ཡོད། གྲོ་སོ་ཕྱེ་མར་བེད་སྤྱོད་གཏོང་
བའི་སྲོལ་དེ་ཆགས་ནས་ལོ་རྒྱུས་རིང་པོ་ཕྱིན་ཡོད་ཚོད་འདུག་
བཤད་སྲོལ་དུ་ཆོས་རྒྱལ་སྲོང་བཙན་གྱི་གོང་དུའང་ཕྱེ་མར་བེད་
སྤྱོད་གཏོང་ སྲོལ་ ཡོད་ འདུག འོན་ ཀྱང་ ད་ ལྟ་ བེད་ སྤྱོད་
གཏོང་ བའི་ ཕྱེ་མར་ལྟ་ བུའི་ རྒྱས་ སྤྲོས་ ནི་ མེད་། ཕྲན་ བུ་
སྟབས་བདེ་ཞིག་ཡིན་ཚོད་འདུག གྲོ་སོ་ཕྱེ་མར་བེད་སྤྱོད་
གཏོང་སྲོལ་དེ་ཆགས་པའི་གཙོ་བོའི་འབྱུང་རྩ་གཉིས་ཙམ་ཡོད་
པ་སྟེ་གཅིག་ནི་སྲོལ་དེ་དར་བའི་བསམ་པའི་རྨང་གཞི་དེ་གང་
ཡིན་དང་། ཆ་རྐྱེན་ག་འདྲ་ཞིག་གིས་རྐྱེན་པས་བསམ་པའི་
རྨང་གཞི་དེ་ཆགས་པ་ཡིན་ཟེར་ན་དེའང་བོན་ཆོས་ཀྱིས་ཤུགས་
རྐྱེན་ཐེབས་པ་ནི་ཅུང་གསལ་པོ་ཞིག་ཡིན། གང་ལགས་ཤེ་ན།
སྔོན་བོན་པོ་ཚོས་ལྷ་གསོལ་བ་དང༌། གཡང་འགུག་པ་སོགས་
ཀྱི་ཆོ་ག་བྱེད་སྐབས་ངེས་པར་དུ་ཕྱེ་མར་དགོས་ཀྱི་ཡོད་ཅིང་།



ཕྱེ་མར་ནི་ཆོ་ག་བྱེད་པའི་མཐུན་རྐྱེན་མེད་དུ་མི་རུང་བ་ཞིག་ལ་
བརྩི་ཡི་ཡོད། བོན་ཆོས་དར་བ་དང་ཆབས་སྦྲགས་སུ་སྲོལ་དེ་
རིམ་བཞིན་དམངས་ཁྲོད་ དུ་ ཡང་ དར་ཁྱབ་ ཏུ་ ཕྱིན་ པ་ཡིན།
གོང་གསལ་དཔེ་མཚོན་ལ་གཞིགས་ན་བོད་མིས་གྲོ་སོ་ཕྱེ་མར་
སྤྱོད་སྲོལ་དར་བའི་བསམ་པའི་རྨང་གཞི་ནི་བོན་ཆོས་ཀྱི་ཤུགས་
རྐྱེན་རང་ལས་བྱུང་བ་ཞིག་ཡིན། གཉིས་ནི་སྐབས་དེའི་ཐོན་
སྐྱེད་ནུས་ཤུགས་འཕེལ་རྒྱས་ཀྱི་ཆུ་ཚད་དང་འབྲེལ་བ་ཡོད་པ་
ཞིག་ཡིན། དེ་དུས་བོད་མི་རྣམས་ཞིང་འབྲོག་གི་ལས་ཁོ་ནར་
བརྟེན་ ནས་ འཚོ་ གནས་ བྱེད་ དགོས་ པ་ ཞིག་ ཡིན་ སྟབས།
ཞིང་འབྲོག་གི་ལས་ལ་བསྔགས་བརྗོད་དང་། ཞིང་ལས་དང་
འབྲོག་ལས་ལེགས་པོ་ཡོང་བར་རྟེན་འབྲེལ་ཞུ་ཆེད་གྲོ་སོ་ཕྱེ་
མར་སྒྲིག་གཤོམས་བྱེད་པ་ཡིན་ཟེར་ནའང་ཆོག་པ་ཞིག་ཡིན།
གང་ལགས་ ཤེ་ ན་ ཕྱེ་ མར་ ཞེས་ པའི་ ཐ་ སྟད་་དེའི་ ཐོག་ ནས་
གསལ་བཤད་ཐུབ་ཀྱི་ཡོད་དེ། ཕྱེ་ཞེས་པ་དེ་ནི་ཞིབ་མོར་
བཏགས་ པའི་ དངོས་ རྫས་ རྩམ་ པར་ གོ་ དགོས། མར་ ནི་
འབྲོག་ལས་ཐོན་ཟོག་གི་རྙིང་པོ་དེ་ཡིན། གྲོ་སོ་ཕྱེ་མར་སྒྲིག་
གཤོམས་བྱེད་སྐབས་འབོ་ཡ་གཅིག་གི་ནང་གྲོ་འམ་གྲོ་ཡོས་ཀྱིས་
བཀང་དགོས། དེ་ལྟར་བྱེད་དགོས་དོན་ནི་གྲོ་ཞེས་པའི་མིང་
ཚིག་དེའི་ཐོག་ནས་ཁ་དྲོ་བའི་དོན་སྟོན་པར་བརྟེན་གྲོས་བཀང་
བ་ཡིན། འབོ་ཡ་གཅིག་གི་ནང་རྩམ་པ་བཀང་བ་དེས་ཞིང་
ལས་དང་དེའི་ཐོག་མར་སྒྲོན་པ་དེ་ནི་འབྲོག་ལས་ཐོན་སྐྱེད་ཀྱི་
མཚོན་རྟགས་ཞིག་ཡིན། གྲོ་སོ་ཕྱེ་མར་གྱི་གྲུབ་ཆའི་དངོས་



རྫས་ཀྱི་ཐོག་ནས་དར་སྲོལ་དེ་ནི་ཞིང་འབྲོག་ཐོན་སྐྱེད་དང་
འབྲེལ་བ་གཏིང་ཟབ་ཡོད་པ་གསལ་པོར་མཐོང་ཐུབ།
3 དར་ལྕོག
བོད་མིས་ལ་རྩེ་དང་ཁང་པའི་ཡང་ཐོག་གྲོང་ཁྱིམ་དང་།
སྒོ་མཆོར་གྱི་མདུན་དུ་དར་ལྕོག་དང་དར་ཆེན་འཛུགས་སྲོལ་
ཡོད་པ་དེ་ནི་བོད་མིའི་གནས་ཡུལ་ཁོ་ན་ལས་གཞན་དུ་མཐོང་
རྒྱུ་མེད་པའི་ཐུན་མོང་མ་ཡིན་པའི་ཡུལ་སྲོལ་གོམས་གཤིས་ཤིག་
ཡིན་པས། དར་ལྕོག་ཡོད་ན་དེ་གར་བོད་མི་ཡོད་པ་གཏན་
འཁེལ་ཡིན། །
བོད་མིས་དར་ལྕོག་འཛུགས་པའི་སྲོལ་དེ་དར་ནས་དུས་
ཡུན་ཇི་ཙམ་ཕྱིན་ཡོད་མིན་དང༌། དར་ལྕོག་འཛུགས་སྲོལ་དེ་
ཇི་ལྟར་དར་བ་ཡིན་ནམ། དེའི་ནང་དོན་གང་ཡིན་སྐོར་གྱི་
ལན་འདེབས་མདོར་བསྡུས་ཞིག་ཞུ་ན། དང་ཐོག་དར་ལྕོག་
ཞེས་པའི་ཐ་སྙད་དེ་ལ་དཔྱད་ན་དར་ཞེས་པ་ནི་སྲིང་བལ་དང་
ཀྲང་མེན་ སོགས་ ལས་ བཏགས་ པའི་ སེང་ རས་ ལ་ ཟེར་ ཞིང་།
ལྕོག་ཅེས་པ་ནི་དབྱིབས་ཙོག་ཙོག་གི་དོན་ཡིན་པས་ རྒྱུ་དང་
དབྱིབས་ཀྱི་ཐོག་ནས་དར་ལྕོག་ཅེས་པའི་མིང་དེ་བྱུང་བ་ཡིན་
ཤས་ཆེ། བོད་མིས་དར་ལྕོག་འཛུགས་སྲོལ་ ཐད་ལ་མཁས་
དབང་དགེ་འདུན་ཆོས་འཕེལ་མཆོག་གི་《དེབ་ཐེར་དཀར་



པོའི་》ནང་གསལ་བར་ལྟར་ན། བཙན་པོའི་དུས་ནས་དར་
བ་ཞིག་ཡིན་གསུངས་ཡོད་པས་ད་བར་ལོ་ངོ་སྟོང་ལྷག་ཙམ་གྱི་
ལོ་རྒྱུས་ ལྡན་ཡོད། ད་དུང་མཁས་དབང་ མཆོག་གི་གསུང་
ནང༌༌“ཁྱིམ་རེ་རེ་བཞིན་ གྱི་ སྒོ་སྟེང་དུ་དར་མདུང་རེ་སློང་བ་
འདི་ཡང་ བོད་ ཀྱི་ ཐུན་ མོང་མ་ ཡིན་པའི་སྲོལ་ལྟ་བུ་ཡིན་ཏེ།
དེ་ཡང་ཐོག་མར་དམག་གི་རྟགས་སུ་མངོན་ལ། རྗེས་སོར་
ཆོས་ཀྱི་ལས་ སུ་ སོང་བ” ཞེས་ པའི་བཀའ་ མོལ་ དུམ་བུ་དེས་
དར་ལྕོག་གི་འབྱུང་རྩ་དང༌། འཕེལ་རིམ། ངོ་བོ་ བཅས་
གསལ་རྟོགས་ཐུབ་ཀྱི་རེད། དེའང་བོད་མིའི་ཁྲོད་དུ་ནང་
བསྟན་ཆོས་ལུགས་གཏིང་ཟབ་ཁྱབ་གདལ་སོང་བ་དང་ཆབས་
ཅིག་སྔ་མོ་དམག་གི་རྟགས་སུ་མངོན་པའི་དར་མདུང་དེ་རིམ་
བཞིན་ཆོས་ལུགས་ཀྱི་ནང་དོན་གཏིང་ཟབ་ལྡན་པའི་རླུང་རྟ་
འཕེལ་ བ་ དང་། བགེགས་ བར་ བཟློག་ ཆེད་ དར་ ལྕོག་
འཛུགས་སྲོལ་ཞིག་ཏུ་གྱུར་པ་རེད། །
ང་ཚོས་རྒྱུན་དུ་ལ་རྩེ་དང་ཁང་པའི་ཡང་ཐོག་སོགས་ལ་
འཛུགས་པའི་དར་ལྕོག་ཚོན་མདོག་རྣམ་པར་བཀྲ་བ་དེ་ཚོ་ཚོན་
སྣ་རང་དགར་སྒྲིག་པ་ཞིག་མ་ཡིན་ཅིང་། དར་ལྕོག་ལ་ཚོན་
མདོག་མི་འདྲ་བ་ལྔ་ཡོད་པ་དེ་དག་གོ་རིམ་མ་འཁྲུག་པའི་སྒོ་
ནས་སྒྲིག་དགོས། དེའི་གོ་རིམ་ནི་རྩེ་མོར་སྔོན་པོ་དང་དེའི་
འོག་དཀར་པོ། དེའི་འོག་དམར་པོ། དེའི་འོག་ལྗང་གུ
དེའི་འོག་ སེར་པོ་བཅས་སོ། ཚོན་སྣ་མི་འདྲ་ བ་ ལྔ་ པོས་ཕྱི་
རོལ་རང་བྱུང་ཁམས་ཀྱི་རྣམ་པ་མཚོན་གྱི་ཡོད་་པ་སྟེ། སྔོན་



པོ་ལས་ནམ་མཁའ་དང༌། དཀར་པོ་ལས་སྤྲིན་པ། དམར་
པོ་ལས་མེ། ལྗང་གུ་ལས་ཆུ། སེར་པོ་ལས་ས་བཅས་མཚོན་
གྱི་ཡོད། དེའི་དགོས་དོན་ནི་ཕྱི་སྣོད་ཀྱི་འཇིག་རྟེན་དེ་ནང་
བཅུད་སེམས་ཅན་གྱི་བརྟེན་ཡུལ་ཡིན་ཞིང་། འབྱུང་ཁམས་
འཕྲོད་ན་ལོ་ཕྱུགས་ལེགས་ཤིང་ཚེ་བསོད་འཕེལ་ནས་མི་ཡུལ་དེ་
དུས་བདེ་དགའ་སྐྱིད་ལྡན་པ་ཞིག་ཏུ་འགྱུར་བ་དང་། འབྱུང་
ཁམས་འཁྲུག་ཚེ་མི་ཡུལ་སྡུག་བསྔལ་ཏུ་འགྱུར་ཟེར་བའི་མཚོན་
རྟགས་ཡིན། དེ་ མིན་ བཤད་ཚུལ་ གཞན་ ཞིག་ ནི་ རྩིས་ ཀྱི་
དགོངས་དོན་ལྟར་ས་ཆུ་ཤིང་མེ་ལྕགས་བཅས་འབྱུང་བ་ལྔའི་
མཚོན་རྟགས་ཏེ་མེ་ད མར། ས་ སེར། ཤིང་ ལྗང་། ཆུ་
སྔོན། ལྕགས་དཀར་བཅས་བརྩི་སྲོལ་ཡོད། དེར་བརྟེན་
ཁམས་བསྟན་ ཀླུང་རྟ་ཞེས་པའི་ སོ་ སོའི་ལོ་ ཁམས་ མེ་ཡིན་ན་
དམར་པོ་གཙོ་བོར་བྱེད་པ་སོགས་གཞན་རིགས་བསྒྲེ་བ་ཡིན། །
ད་དུང་དར་ ལྕོག་ གི་ ཐོག་ ཆོས་ ཀྱི་ གཟུང་ སྔགས་ དང་།
སྲོག་ཆགས་ ཀྱི་ གཟུགས་རིས་ དཔར་བཏབ་ཡོད། བོད་ ན་
ཆེས་དར་བའི་རླུང་རྟའི་(བ་དན་）ངོགས་དབུས་སུ་རྟ་མཆོག་
ནོར་བུས་ མཚོན་ པ་ དང་། ཕྱོགས་ གཞིར་ སྟག་ སེང་ ཁྱུང་
འབྲུག་བཞིའི་ གཟུགས་བརྙན་བཀོད་ཡོད་པ་དེ་ནི་རྣམ་པར་
རྒྱལ་ བའི ་ མཚོན་དོན་ཡིན་ ཅེས་ བཤད་སྲོལ་ འདུག གང་
ལགས་ཤེ་ ན། གཅན་ གཟན་ གྱི་ རྒྱལ་ པོ་ སྟག་ དང༌། རི་
དྭགས་ཀྱི་ རྒྱལ་ པོ་ སེང་གེ། འདབ་ཆགས་ཀྱི་ རྒྱལ་པོ་ཁྱུང༌།
མཐོ་སྐྱེས་ཀྱི་ རྒྱལ་པོ་འབྲུག་བཅས་མཆོག་གྱུར་བཞི་ནི་ཐམས་



ཅད་ཟིལ་ གྱི་ གནོན་ པའི་ མཚོན་ དོན་ ཡིན་ ཟེར་ སྲོལ་ འ དུག
དེ་བཞིན་བྱེད་ལས་རྟ་མཆོག་གི་གཟུགས་སུ་བཀོད་པ་དེའང་
ཉེས་ལམ་ནས་ལེགས་ལམ་དུ་བགྲོད་པ་སོགས་སྐྱེ་བོའི་རེ་འདོད་
ཡོངས་སུ་སྐོང་པ་ཡིད་བཞིན་གྱི་ནོར་བུ་རིན་ཆེན་འདྲ་བས་རྟ་
མཆོག་ནོར་བུའི་རྒྱན་དུ་བཀོད་སྲོལ་བྱུང་བ་དེ་ནི་ཀླུང་རྟའི་གོ་
དོན་ཡང་དག་པ་ཡིན། དུས་ཕྱིས་སུ་ཀླུང་རྟ་ལ་“རླུང་རྟ་”
ཞེས་རླུང་གི་གཞོན་པ་ལྟ་བུའི་གོ་དོན་དང་སྦྱར་ནས་འབྲི་སྲོལ་
འདུག་པ་དེ་དག་ནི། རླུང་རྟ་བར་སྣང་དུ་འཕུར་ཞིང་རླུང་
གི་གཡོ་བའི་བྱེད་ལས་དང་བསྟུན་པས་དེ་ལྟ་བུའི་དབང་དུ་
བྱས་སམ་སྙམ།
4 དཀར་ཐིག
དཀར་ཐིག་ཅེས་པ་ནི་ཁང་པའི་ཕྱི་ནང་དུ་ ས་ དཀར་
སོགས་ཀྱིས་ དཀར་ ཐིག་ བཏབ་ པའི་ བཀྲ་ ཤིས་ བདེ་ ལེགས་
མཚོན་བྱེད་ཀྱི་རི་མོའམ་ཡང་ན་ལམ་སྟོན་གྱི་ཐིག་རིས་ལ་ཟེར་
ཞིང་། བོད་མིས་ནམ་རྒྱུན་འཚོ་བའི་ནང་དགའ་བསུ་ཞུ་བ་
དང༌། རྟེན་འབྲེལ་གྱི་མཛད་སྒོ། ཐ་ན་ཕུང་པོ་ཕྱིར་འདོན་
སོགས་ཀྱི་སྐབས་དཀར་ཐིག་འཐེན་སྲོལ་ཡོད། དགོས་པ་མི་
འདྲ་བའི་དབང་གིས་དཀར་ཐིག་ལའང་འ ཐེན་ཚུལ་མི་འདྲ་བ་
མང་སྟེ། དཔེར་ན་བླ་སྤྲུལ་ཆེ་གྲས་ཁག་གདན་ཞུ་དང་བསུ་



བ་བྱེད་སྐབས་སྤྱིར་བཏང་བཀྲ་ཤིས་རྟགས་བརྒྱུད་ལྟ་བུའི་བཀྲ་
ཤིས་པའི་དཀར་ཐིག་འཐེན་པ་དང་། དེ་མིན་སྤྱིར་བཏང་གི་
རྟེན་འབྲེལ་མཛད་སྒོ་དག་ལ་གཡུང་དྲུང་གི་དཀར་ཐིག་འཐེན་
པ། སྐུ་ཕུང་ གདན་ཞུའི་ལམ་ གཡས་ གཡོན་ དང༌། དེ་
བཞིན་སྐུ་ཕུང་འགྲོ་སའི་ལམ་འཁེལ་གྱི་སྒོ་འགྲམ་ལ་དཀར་ཐིག་
རིང་པོ་འཐེན་ཏེ་ལམ་ སྣ་ཁྲིད་པའི་ཚུལ་ཡང་སྟོན་དགོས་ཀྱི་
ཡོད། བོད་མིའི་འཚོ་བའི་ནང་དཀར་ཐིག་འཐེན་པའི་སྲོལ་
དེ་ཁྱབ་ཁོངས་ཆེ་ཙམ་ཡིན་དགོས་དོན་ནི་གཙོ་བོ་རྟེན་འབྲེལ་
མཚོན་བྱེད་ཡིན་ཞིང་། དཀར་ཐིག་གིས་རྟེན་འབྲེལ་མཚོན་
པའི་རྒྱུ་མཚན་ནི་བོད་མིས་ཚོན་མདོག་དཀར་པོ་དེ་ཧ་ཅང་
བཀྲ་ཤིས་པའི མ་ལེགས་པའི་དོན་ལ་བརྩི་སྲོལ་ཡོད། དཔེར་
ན་གཞན་ལ་ཕན་པའི་བྱ་བའམ། དགེ་བའི་ཆོས་ལ་དཀར་
ཆོས་ཟེར་བ་དང༌། ལས་དཀར་པོ། བསམ་པ་དཀར་པོ།
དགའ་ཉེ་བློ་དཀར་སོགས་དཀར་པོ་ནི་བཟང་བ་དང་ལེགས་
པར་བརྩི་བ་ཡིན་ཏེ། ཚོན་མདོག་གི་ཐོག་ནས་རྟེན་འབྲེལ་
བཟང་པོ་ཡིན་པ་དང་གཅིག དཀར་ཟིག་གི་ནྟི་མོ་ནི་རྒྱས་
པར་བཀྲ་ ཤིས་ རྟགས་ བརྒྱུད་ དང་། དེ་ མིན་ གཡུང་ དྲུང་
སོགས་བཀྲ་ཤིས་པའི་མཚོན་རྟགས་ཀྱི་རི་མོ་སྣ་ཚོགས་འབྲི་བ་
དང་གཉིས་བཅས་ཀྱི་ཐོག་ནས་དཀར་ཐིག་འཐེན་པའི་སྲོལ་དེ་
བོད་མིའི་འཚོ་བའི་ནང་བག་ཆགས་གཏིང་ཟབ་ཅིག་ཆགས་
ཡོད།



5 འཇའ་ཚོན་སྣ་ལྔ།
རང་རེའི་སྤྱན་སྔར་རྟག་ཏུ་རིག་རྒྱུ་མང་བའི་ནམ་མཁའི་
འཇའ་ཚོན་ནི་ཚོན་མདོག་སྣ་ཁ་བདུན་ལས་གྲུབ་པར་གསུང་
རུང༌། རང་ཅག་བོད་ལུགས་ཀྱི་སྲོལ་ལ་འཇའ་ནི་ཚོན་མདོག་
སྣ་ཁ་ལྔ་ལས་གྲུབ་པའི་ངོས་འཛིན་བྱེད་ཀྱི་ཡོད། རྒྱུ་མཚན་
གང་ལགས་ ཤེ་ ན། དེའང་ བོད་ བརྒྱུད་ ནང་ བསྟན་ དང་
འབྲེལ་བ་གཏིང་ཟབ་ཡོད་པར་བསམ། བོད་མིས་དད་གུས་
ཆེན་པོ་བྱེད་པའི་ཤར་རྡོ་རྗེ་མཁའ་འགྲོ། ལྷོ་རིན་ཆེན་མཁའ་
འགྲོ། ནུབ་པད་མ་མཁའ་འགྲོ། བྱང་ལས་ཀྱི་མཁའ་འགྲོ།
དབུས་སངས་ རྒྱས་ མཁའ་ འགྲོ་ བཅས་ མཁའ་ འགྲོ་ སྡེ་ ལྔ་ དེ་
འཇའ་ཡི་ཚོན་མདོག་སྣ་ལྔ་ ལས་ མཚོན་ པར་ བྱེད་ སྲོལ་ ཡོད།
དོན་དམ་དུ་དེ་ཡང་རྩ་བའི་ཚོན་མདོག་དང་འབྲེལ་བ་ཡོད་
ངེས་ཡིན་པས་ཚང་མས་དཔྱད་པར་ཞུ།
6 སྡེར་ཁ།
བོད་མིར་ལོ་གསར་དང་། དེ་མིན་གྱི་མཛད་སྒོ་ཆེ་ཁག་
ལ་སྡེར་ཁ་སྒྲིག་པའི་སྲོལ་ཡོད་པ་མ་ཟད། མེད་དུ་མི་རུང་
བའི་ཆ་རྐྱེན་ཞིག་ཀྱང་ཡིན། སྡེར་ཁ་ནི་གཟའ་ བཅའ་ཙམ་
10



ཞིག་མིན་པར་དཀོན་མཆོག་ལ་མཆོད་པ་དང་། རྟེན་འབྲེལ་
མཚོན་བྱེད་ཀྱི་རྫས་གཙོ་བོ་ཞིག་ཡིན། སྡེར་ཁ་སྒྲིག་པའི་སྲོལ་
དེ་ཇི་ལྟར་དར་བ་ཡིན་མིན་ཐད་ཡིག་རིགས་འཚོལ་ཞིབ་བྱས་
ཀྱང་ལག་སོན་མ་བྱུང་བས་རྒན་རབས་ལ་བཅར་འདྲི་ཞུས་པ་
ལྟར་ན། དེ་ཡང་ཐོག་མར་བོན་ཆོས་ནས་དར་བ་ཡིན་པའི་
བཤད་སྲོལ་ཞིག་ འདུག་པ་འདི་ལྟ་སྟེ། གནའ་རབས་བོན་
གྱིས་སེམས་ཅན་བསད་དེ་དམར་མཆོད་འབུལ་བའི་སྲོལ་དེ་
ནང་ཆོས་ཀྱིས་བསྒྱུར་བ་བཏང་ནས་སྡེར་ཁ་བསྒྲིགས་ཏེ་མཆོད་
པ་ཕུལ་བའི་སྲོལ་དུ་འགྱུར་པ་རེད། སྡེར་ཁར་བཤམས་པའི་
ཁ་བཟས་ཀྱི་བཟོ་དབྱིབས་མི་འདྲ་བ་སྟེ། ཁུར་ཁོག་ལས་རྐྱང་
གདུང་དང༌། ཉ་ཤག་ལས་རྩིབས་མ། སྨུག་ཐུང་ལས་རྒྱུ་
ནག སྦོ་ལུག་ལས་རྒྱུ་དཀར། པིན་ཏོག་ལས་སྙིང་བཅས་
མཚོན་ཐུབ་ཀྱི་ཡོད། ཅེས་དམངས་ཁྲོད་དུ་བཤད་སྲོལ་ཡོད།
དེ་ལྟར་ན་སྡེར་ཁ་ཡང་ཐོག་མར་དམར་མཆོད་འབུལ་བྱེད་ཡིན་
པ་བརྗོད་མེད་རེད། འོན་ཀྱང་ད་ ལྟ་ གཙོ་བོ་ རྟེན་ འབྲེལ་
མཚོན་བྱེད་ཡིན། དཔེར་ན། ཁ་བཟས་བཟོ་རྒྱུའི་རྒྱུ་ནི་གྲོ་
ཞིབ་ཡིན་པའི་གྲོ་ནི་ཁ་གྲོ་བའི་དོན་དང་ལྡན་ཡོད། བསྲེག་
ས་ནི་མར་རམ་སྣུམ་ཡིན་པས་སྣུམ་ཞག་ལྡན་པ་ནི་བོད་མིས་
ལེགས་པའི་ཆར་བརྩི་སྲོལ་ཡོད་པ་སྟེ། མི་སྣུམ་ཞག་དོད་པོ་
དང་། ལུང་པ་སྣུམ་ཞག་དོད་པོ་སོགས་ཀྱི་བཤད་སྲོལ་ཡོད།
དེ་མིན་སྡེར་ཁའི་ཁ་བཟོས་ཀྱི་གྲངས་ཀྱང་ངེས་པར་རྟེན་འབྲེལ་
མཚོན་ཆེད་དུ་ཡ་གྲངས་ཡིན་དགོས་པ་སྟེ། དགུ་བདུན་ལྔ་
II



གསུམ་གང་རུང་དུ་བརྩེགས་པ་དང་། ཤིང་འབྲས། འབྲུ་
སྣ་སོགས་སྣོད་བཟང་དུ་བསྒྲིགས་ནས་རྟེན་འབྲེལ་གྱི་རྫས་ལ་
བརྩི་སྲོལ་ཡོད་པ་ བཅས་ཀྱི་ཐོག་ནས་སྡེར་ཁ་ནི་ རྟེན་འབྲེལ་
མཚོན་བྱེད་ཡིན་པ་ར་སྤྲོད་ཐུབ་ཀྱི་རེད། སྡེར་ཁ་སྒྲིག་སྲོལ་
ཡང་ཡུལ་ལུང་སོ་སོར་གོམས་གཤིས་ཅུང་མི་འདྲ་བ་རེ་ཡོད་དེ།
དབུས་ཁུལ་ ཏུ་ སྡེར་ཁའི་ཁ་ བཟས་ ཁ་ ཕུབ་ནས་ བསྒྲིགས་ པ་
དང་། གཙང་ཁུལ་དུ་ཁ་ཟས་ཁ་བསླངས་ནས་སྒྲིག་སྲོལ་ཡོད།
7 ལོ་ཕུད་དང་ལུག་མགོ།
བོད་མིར་ལོ་གསར་གྱི་སྐབས་སུ་ལོ་ཕུད་དང་ལུག་མགོ་
བསྒྲིགས་པའི་སྲོལ་ཞིག་ཡོད། ཡུལ་སྲོལ་གོམས་ གཤིས་ནི་
འཚོ་བ་དངོས་ཀྱི་ནང་ནས་བྱུང་བ་ཞིག་ཡིན་པ་སྨོས་ཅི་དགོས།
སྐབས་དེའི་བོད་མིའི་འཚོ་བའི་རྟེན་ཁུངས་གཙོ་བོ་ནི་ཞིང་ལས་
དང་འབྲོག་ལས་ཡིན་པས་ཞིང་འབྲོག་ལོ་ལེགས་ཡོང་བར་ཚང་
མས་རེ་སྒུག་བྱེད་བཞིན་ཡོད། ལོ་གསར་ལ་ལོ་ཕུད་དང་ལུག་
མགོ་བསྒྲིགས་ནས་ རྟེན་འབྲེལ་མཚོན་པར་བྱེད་ པའི་གོམས་
སྲོལ་དེའི་ཐོག་ནས་བོད་མིས་ཞིང་ལས་དང་འབྲོག་ལས་ལ་ཧོ་
ཅང་མཐོང་ཆེན་བྱེད་པ་མངོན་ཐུབ། ལོ་ཕུད་ནི་ལོ་གསར་
གོང་ནས་སྣོད་ཆུང་ནང་ལ་ནས་སམ་གྲོའི་སོན་ཆེད་དུ་བཏབ་
སྟེ་ལོ་གསར་སྐབས་ལྗང་པ་སྔོ་མཐིང་ངེར་སྐྱེ་ཐུབ་པ་དགོས་ཀྱི་
_12



རེད། དེ་ལོ་ཏོག་གསར་པའི་ཕུད་དུ་བརྩིས་ནས་སྒྲིག་བཤོམ་
བྱེད་ཀྱི་ཡོད་ཅིང་། དེའང་ལོ་གསར་པ་དེའི་ནང་ཞིང་ལས་
ལོ་ལེགས་ཡོང་བའི་རེ་བ་དང་བཅས་པར་རྟེན་འབྲེལ་བྱེད་པའི་
ཁར། ལོ་དེའི་ནང་ལོ་ཏོག་ཇི་འདྲ་ཡོང་མིན་གྱི་ལོ་ བརྟག་
ཀྱང་བྱེད་ཀྱི་ཡོད།།
ལུག་མགོ་ སྒྲིག་ པའི་ སྲོལ་ དེ་ ནི་ བོད་ སྐད་ནང་ “ ལུག་
མགོ་”དང་“ལོ་འགོ” གཉིས་སྒྲ་གདངས་ཤིན་ཏུ་མཐུན་པའི་
དབང་གིས་ གནམ་ལོ་གསར་ཚེས་ཀྱི་ལོ་འགོ་ ཤར་ བའི་ རྟེན་
འབྲེལ་གྱི་མཚོན་རྟགས་སུ་ལུག་མགོ་སྒྲིག་པའི་སྲོལ་དར་བ་མ་
ཟད། ལོ་གསར་ཚེས་པ་གཅིག་གི་ཉིན་ངེས་པར་དུ་ལུག་མགོ་
བཙོས་ནས་ཟ་བའི་སྲོལ་ཡང་བྱུང་བ་རེད། དེ་མིན་ཁ་རྒྱུན་
གྱི་བཤད་སྲོལ་འགའ་ཤས་ཡོད་པ་སྟེ། འགའ་ཤས་ཀྱིས་ལོ་
གསར་ལ་ལུག་མགོ་བསྒྲིགས་པ་ནི་བོན་ཆོས་ཀྱི་ཤན་ཞུགས་པས་
དམར་མཆོད་འབུལ་བའི་མཚོན་ཚུལ་ཞིག་ཡིན་ཟེར་བ་དང་།
ཡང་འགའ་ཞིག་གིས་བོད་བློན་དུ་གྲགས་པ་མི་བཞི་ཚོགས་རྟེན་
ཟས་ཆང་ཤ་གཟུགས་བཅས་འཁྱེར་ནས་དབེན་པའི་གནས་འོ་
ཐང་གི་མཚོ་འགྲམ་ནེའུ་གསིང་དང་ལྡན་པའི་དབུས་ན་སྟར་
ཁའི་སྡོང་པོ་ཡོད་པའི་འོག་འཛོམས་ནས་བཙུན་མོ་དང་མཉམ་
དུ་རྒྱུ་བལ་གྱི་རྗེ་བོའི་སྲས་མོ་ཁབ་ཏུ་བསུ་བའི་དོན་ལ་གྲོས་བྱེད་
སྐབས་བློན་ པོ་ སོ་ སོས་འཁྱེར་ཡོང་ བའི་ ཤ་ གཟུགས་ རྣམས་
བསྒྲིགས་པས། རྐང་ལག་གཡས་གཡོན་གོ་འཁྲུག་མེད་པའི་
ལུག་ཤ་ཆ་ཚང་གཅིག་ཆགས་པ་རེད། ཚང་མས་དེ་རྟེན་



འབྲེལ་བཟང་པོར་བརྩིས་པ་རེད། དེ་ནས་བཟུང་ལུག་གི་ཤ་
ཁོག་བསྒྲིགས་ནས་རྟེན་འབྲེལ་མཚོན་པར་བྱེད་པའི་ལམ་སྲོལ་
དར་བ་མ་ཟད། རྗེས་སུ་དེ་ སྟབས་བདེ་ཡོང་བའི་ཆེད་དུ་
ལུག་མགོ་ཁོ་ན་བསྒྲིགས་པའི་སྲོལ་དར་སྐད་འདུག
8 བསང་།
ངོད་མིས་བསང་གཏོང་རྒྱུར་དང་དོད་ཆེན་པོ་ཡོད་ཅིང་།
བོད་མིའི་ཁང་པ་མང་ཆེ་བའི་ཡང་ཐོག་ཏུ་བསང་བུམ་ཡོད་པ་
དང་། བསྐོར་ལམ་དང་ལྷ་ཁང་སོགས་ཀྱི་སྒོ་འགྲམ་གང་སར་
བསང་བུམ་མཐོང་རྒྱུ་ཡོད། ནམ་རྒྱུན་དུ་རི་བསང་དང་ཀླུ་
བསང་སོགས་ཀྱི་ དར་ སྲོལ་ ཡོད་ ཅིང་། ད་ དུང་ བོད་ མིའི་
གོམས་གཤིས་སུ་བླ་སྤྲུལ་དང་། དཔོན་པོ་ཆེ་ཁག་ཕེབས་དུས་
བསང་བཏང་ནས་ བསུ་བ་བྱེད་སྲོལ་ཡང་ཡོད། བོད་མིའི་
བསང་གཏོང་བའི་གོམས་སྲོལ་དེ་དུས་ཇི་ཙམ་ནས་དར་བ་ཡིན་
པ་དང་། དེའི་འབྱུང་ རྩ་ གང་ ཡིན་ ཁ་ གསལ་ ཡིག་ ཐོག་ ལ་
བཀོད་པ་ཞིག་མཇལ་རྒྱུ་མ་བྱུང་ཡང་། མཁས་དབང་ཆབ་
སྤེལ་ ཚེ་ བརྟན་ ཕུན་ ཚོགས་ མཆོག་ ནས་ བསང་ ནི་ བོད་
རིགས་ཀྱི་ལྷ་གསོལ་བའི་བྱེད་སྒོའི་ནང་མེད་དུ་མི་རུང་བའི་ཆ་
ལག་ཅིག་ཡིན། ལོ་རྒྱུས་ཀྱི་ཐོག་ནས་བཤད་ན། གཙོ་བོ་མི་
ཡུལ་གྱི་གཙོག་གྲིབ་མཐའ་དག་སེལ་ནས་ལྷ་སྤྱན་འདྲེན་པའི་



སྔོན་འགྲོའི་ཆོ་ག་ཡིན་པར་གསུང་ཞིང་། བོན་གྱི་«ཡོངས་
རྩེའི་འགྲེལ་པ་»ཞེས་པ་ལས། གཉའ་ཁྲི་བཙན་པོ་ལྷ་ཡུལ་
ནས་བྱོན་ཚུལ་གླེང་སྐབས་ལྷའི་སྐུ་བོན་ཡ་ངལ་དང༌། མཚེ་
མི། ཙོ་མི་གསུམ་ཡང་མཉམ་དུ་མངགས་པར་“ ཡབ་ཀྱི་ཞལ་
ནས། གནམ་ལྷ་དོ་ལ་གཤེགས་པ་ན། མི་ཡུལ་གཙོག་དང་
ནལ་ཆེ་བས། ཡ་ངལ་གྱིས་སྣ་དྲོངས་ཤིག མཚེ་མིས་སྐུ་ཡི་
གཡས་རྟེན་ཅིག ཙོ་མིས་སྐུ་ཡི་གཡོན་རྟེན་ཅིག ཡ་ངལ་
གྱིས་སེལ་དང་བསང་གྱིས། ཞེས་བསྟན་ཡོད། དེ་ལྟར་ན་
ལྷ་ཡི་རིགས་སྤྱན་འདྲེན་ཞུ་བའི་དུས་སུ། ཐོག་མར་བསང་
དུད་བདུགས་ ནས་ ཡུལ་ ཁམས་ ཀྱི་ བཙོག་ གྲུབ་ རྣམས་ སེལ་
དགོས་པ་རང་ཤུགས་སུ་མཁྱེན་ཐུབ་པ་མ་ཟད། བོད་མིའི་
ཁྲོད་བསང་གཏོང་བའི་གོམས་སྲོལ་དེ་དར་ནས་ད་བར་ལོ་ངོ་
ཉིས་སྟོང་ལྷག་གི་དུས་ཡུན་ཕྱིན་ཡོད་པ་དང་། བསང་གཏོང་
བའི་སྲོལ་དེ་བོན་ཆོས་ཀྱི་ཤུགས་རྐྱེན་ཡིན་ཅིང་། དེའི་བསམ་
པའི་ཀུན་སློང་ནི་གཙོག་གྲིབ་སེལ་རྒྱུའི་ཆེད་དུ་ཡིན་པ་བཅས་
གསལ་པོར་རྟོགས་ཐུབ།
9 ལ་བཙས།
ལ་བཙས་ནི་མི་ཕར་འགྲོ་ཚུར་འོང་བྱེད་སའི་ལ་རྩེར་ལྷ་
གསོལ་བྱེད་དུ་བཞེངས་པའི་རྡོ་སྤུངས་དར་ལྕོག་དང་ལྡན་པ་
15



ཞིག་ལ་བྱ། དེ་ཡང་བོད་ཀྱི་མཁས་པ་རྣམས་ཀྱི་གསུང་ལྟར་
ན། ལ་ཞེས་པ་རི་དང་བཙས་ཞེས་པ་ནི་གནས་རི་ཞབས་
ཀྱིས་བཅགས་པའི་ཁྲལ་ལ་གོ་བར་གྲགས། ལ་བཙས་གསོལ་
སྲོལ་དེ་ཡང་འགྲིམ་འགྲུལ་དང་འབྲེལ་བ་ངེས་གཏན་ཞིག་ཡོད།
གང་ལགས་ཤེ་ན། བོད་མི་གནས་སྡོད་བྱ་ཡུལ་གྱི་ ས་ཁུལ་
མང་ཆེ་བ་ནི་ས་མཐོ་ཞིང་རི་བོ་མང་བའི་ཁར། གནའ་བོའི་
དུས་སུ་འགྲིམ་འགྲུལ་གྱི་ཆ་རྐྱེན་གཙོ་བོ་ནི་རྟ་དྲེལ་དང་མཛོ་
གཡག་ཁོ་ནར་བརྟེན་དགོས་ཤིང་། མི་མང་ཆེ་བ་ནི་ རྐྱང་
ཐང་ཁོ་ནར་འགྲོ་དགོས་ཀྱི་ཡོད་སྟབས། ལ་རྒྱག་རྒྱུ་ནི་ཧ་
ཅང་དཀའ་ཚེགས་ཆེ་བའི་བྱ་བ་ཞིག་རེད། དེར་བརྟེན་ལ་རེ་
བརྒལ་ཚར་དུས་ལམ་སྐྱོད་ཀྱི་དཀའ་བ་གཅིག་བཅད་ཚར་བར་
བརྩིས་ནས། ལ་ཡི་ རྩེ་ལ་ཁྲལ་མཚོན་ཚུལ་དུ་རྡོ་གསར་རེ་
བསྒྲུགས་ནས་དེའི་སྟེང་རང་གི་བཟའ་ཆས་གཙང་མ་ཕྲན་བུ་
སྤུངས་ཏེ་འཇོག་སྲོལ་ཡོད། དེ་ལྟར་བྱེད་ དགོས་ དོན་ ནི་
གཅིག་ནས་ལ་མོ་བདེ་གྲོལ་ངང་བསྒྲུབ་ཐུབ་པར་རྟེན་འབྲེལ་
དང་། གཉིས་ནས་ཟས་ཀྱིས་དབེན་པའི་རྒྱུང་གི་འགྲུལ་པ་
རྣམས་ལ་སྨན་པའི་དགེ་སེམས་བླ་ན་མེད་པ་ཞིག་ཡིན་རུང་།
ཕྱིས་སུ་དེར་འཕོ་འགྱུར་བྱུང་ནས་ལྷ་སྲུང་ལ་མཆོད་པ་ཕུལ་བ་
ལྟ་བུ་ཞིག་ཆགས་པ་མ་ཟད། ཕར་འགྲོ་ཚུར་འོང་བྱེད་མཁན་
འགྲུལ་པ་ཚང་མས་ལ་དེ་རྒྱུག་རིང་བཞིན་རྡོ་གསར་རེ་བསྒྲུགས་
ཏེ་སྤུངས་སྟབས། རིམ་པས་རྡོ་ཕུང་ཆེན་པོ་ཆགས་ནས་དེའི་
ཐོག་དར་ལྕོག་བཙུགས་ཏེ་ལྷ་གསོལ་བའི་སྲོལ་ཞིག་ཆགས་པ་
16



རེད།
གཞན་ཡང་ལ་ བཙས་ནི་ཐོག་མར་ཡུལ་ སྡེ་ སོ་ སོའི་ ས་
མཚམས་ཀྱི་རྟགས་ཡིན་པས། ཕྱོགས་མི་དེ་ནས་འགྲོ་དགོས་
ན། ངེས་པར་དུ་ཁྲལ་གྱི་ཚབ་ཏུ་རྔན་པ་ཕྲན་བུ་འཇོག་སྲོལ་
ཡོད་པ་དེ་རིམ་པས་ད་ལྟའི་ལྷ་གསོལ་གྱི་རྣམ་པ་ལྟ་བུར་འཐོ་
འགྱུར་བྱུང་བའི་ངོས་འཛིན་གནང་མཁན་ཡང་ཡོད།
T}



ཡུལ་སྲོལ་གོམས་གཤིས་སྐོར།
10 ལམ་རྟགས་བརྩི་སྲོལ།
བོད་མིས་གཉེན་སྒྲིག་བྱེད་པ་དང་། འགྲུལ་པ་ཕྱོགས་
ཐོན་སོགས་ཀྱི་སྐབས་སུ་ལམ་རྟགས་ལ་དོ་སྣང་ཆེན་པོ་ བྱེད་
སྲོལ་ཡོད། དཔེར་ན། མནའ་ མ་ མག་ པ་ བསུ་བ་ དང་།
འགྲུལ་པ་ཕྱོགས་སུ་ ཐོན་སྐབས་ལམ་དུ་མེ་ ཤིང་གི་འཁུར་པོ་
འཁུར་ཡོང་ མཁན་དང་། ཆུ་ སྣོད་ ཁེངས་ པ་ འཁུར་ ཡོང་
མཁན། རྒྱན་གོས་ལེགས་པར་གྱོན་པའི་འགྲུལ་པ། ཕྱུ་པ་
ད་ཀར་རྐྱང་གྱོན་པའི་མི། ཁལ་རྒྱུས་ལོང་བསྐལ་བའི་ཁལ་མ་
སོགས་དང་འཕྲད་ན། རྟེན་འབྲེལ་བཟང་བ་དང་དེ་བཞིན་
མང་ཚོགས་ཀྱི་ཁ་རྒྱུན་དུ། “ སྤྱང་སོག་གཡས་དང་། ལ་
སོག་གཡོན། རི་བོང་ལྟག་རྩ་གཏད་ན་བཟང༌"ཞེས་བཤད་
སྲོལ་ཡོད། གོང་གསལ་གྱི་ལམ་རྟགས་ནི་རྟེན་འབྲེལ་བཟང་
ཞིང་། བྱ་ བ་ ལམ་འགྲོ་ཡོང་ བའི་ རྟགས་ སུ་ བརྩི་ བ་ དང་།
ཆུ་སྣོད་སྟོང་པ་དང་། སླེལ་པོ་སྟོང་པ་འཁུར་མཁན་དང་།
ཁལ་མ་ས་སྟོང་། བུད་མེད་སྐུ་ཟིང་། ནད་པ། ཕུང་པོ་
སྐྱེལ་མཁན། སྤང་གདན་བཅིངས་མེད་པའི་བུད་མེད། གླུ་
པ་སོགས་དང་འཕྲད་ན་རྟེན་འབྲེལ་ མི་ ལེགས་ པར་ རྩིས་ སྟེ་
18



བཟློག་ཐབས་ཀྱི་རིམ་འགྲོ་སོགས་བྱེད་སྲོལ་ཡོད།
11 མཐེ་བོང་ཀེར་སྲོལ།
བོད་མིས་ དོན་ གང་ ཞིག་ ལ་ ཡག་ སྡུག་ གི་རྣམ་འགྱུར་
མཚོན་དགོས་པ་དང་། དོན་གང་ཞིག་ལ་འུ་ཐུག་གི་ཞུ་བ་
འཐེན་དགོས་པ་བཅས་ལ་མཐེ་བོང་དང་མཛུབ་ཆུང་ཀེར་བའི་
སྲོལ་ཞིག་ ཡོད་ པ་ སྟེ། དོན་ གང་ ཞིག་ འ གྲིག་ འདུག་ ཅེས་
བསྔགས་བརྗོད་བྱ་དགོས་ན། མཐེ་བོང་ཀེར་ནས་བསྔགས་
བརྗོད་ཀྱི་རྣམ་འགྱུར་མཚོན་པར་བྱེད་ལ། ཡང་དོན་གང་
ཞིག་མ་འགྲིག་པ་དང་སྡུག་པ་ཞིག་ཡིན་ཕྱིན་མཛུབ་ཆུང་ཀེར་
ནས་ཡག་པོ་མིན་པའི་རྣམ་འགྱུར་མཚོན་པར་བྱེད་ཅིང་། འུ་
ཐུག་ནས་ཞུ་འབོད་བྱེད་དགོས་པའི་དོན་ཞིག་ཡིན་ཕྱིན་མཐེ་
བོང་གཉིས་ཀ་ཀེར་ཏེ་ཞུ་བ་འཐེན་པའི་རྣམ་འགྱུར་མཚོན་པར་
བྱེད་ཀྱི་ཡོད།
12 ཕུ་ཐུང་གཡས་པ་ཕུད་སྲོལ།
བོད་རིགས་ས་ཁུལ་གྱི་ཞིང་འབྲོག་ཁུལ་དུ་བོད་མིས་ཕྱུ་པ་
གྱོན་སྐབས་ཕུ་ཐུང་གཡས་པ་ཕུད་པ་རྟག་ཏུ་མཐོང་རྒྱུ་ཡོད།
.19



དེ་ནི་གཅིག་ནས་ཐོན་སྐྱེད་ངལ་རྩོལ་ སོགས་ གང་ བྱས་ ཀྱང་
ཤུགས་མང་ཆེ་བ་ལག་པ་གཡས་པས་འདོན་དགོས་པའི་དབང་
གིས། སྟབས་བདེ་དང་ལས་ཕྱོད་ཆེ་བ་ཡོང་ཕྱིར་ཕུ་ཐུང་ཕུད་
པ་དང་། གཉིས་ནས་བོད་ཡུལ་གྱི་ཉིན་རེའི་གནམ་གཤིས་ཚ་
གྲང་གི་འགྱུར་བ་དེ་ས་ཆ་གཞན་དག་ལས་མྱུར་བས་དྲོ་དུས་ཕུ་
ཐུང་ཕུད་པ་དང་། འཁྱགས་དུས་ལམ་སང་གྱོན་པ་བཅས་
གནམ་གཤིས་ཀྱི་ཚ་གྲང་དང་བསྟུན་བདེ་བ། གསུམ་ནས་བླ་
མ་དང་། རྒན་རབས་ཡོན་ཏན་ཅན་སོགས་འཕྲད་སྐབས་ཕུ་
ཐུང་ཕུད་པ་དེ་དཔུང་པ་གཡས་པའི་ཐོག་ཡར་བསྐྱལ་ནས་གུས་
ཞབས་མཚོན་པ་བྱེད་ཀྱི་ཡོད།
13 ཐལ་མོ་སྦྱོར་བའི་སྲོལ།.
བོད་མིར་ལག་པ་གཉིས་ཀྱི་ཐལ་མོ་སྦྱོར་བའི་སྲོལ་ཞིག་
ཡོད། དེའང་དགོན་པ་དང་ལྷ་ཁང་སོགས་ལ་ཆོས་མཇལ་ཞུ་
སྐབས་ལྷ་ སྐུ་རྟེན་ བ་སུམ་གྱི་མདུན་དུ་ ལག་ པ་ གཉིས་ ཐོལ་མོ་
སྦྱར་ཏེ་གསོལ་བ་སྨོན་ལམ་འདེབས་པ་དང་། རང་ལས་མཐོ་
བའི་མི་དང་འཕྲད་སྐབས་ལག་གཉིས་ཀྱི་ཐལ་མོ་སྦྱར་ནས་གུས་
བཀུར་ཞུ་བ་དེ་ཡིན། ལག་གཉིས་ཐལ་མོ་སྦྱོར་བའི་ཚུལ་དེའི་
གོ་དོན་ནི་སྙིང་ཐག་པ་ནས་དད་སེམས་ཞུ་བ་མཚོན་པར་བྱེད་
པ་དང་། གཞན་ལ་གུས་བཀུར་གྱི་ཉམས་ཀྱང་མཚོན་པར་
20



བྱེད་ཀྱི་ཡོད། ཡང་དེ་ལས་ལྡོག་སྟེ་ལག་པ་ཡ་གཅིག་གིས་
མཛུབ་མོ་ལྔ་ཀ་རུབ་རུབ་ཀྱིས་སྟོན་སྲོལ་ཞིག་ཡོད་པས་དེ་ནི།
ཁ་ཚུམས་ ཁྱོད་ ལ་ ཇུས་ གཏོགས་ མེད། ཅེས་ གུས་ ཞབས་
གཏན་ནས་མེད་པའི་ངང་ནས་མི་གཞན་ལ་འཕྱ་དམོད་བྱེད་པ་
ཞིག་ཡིན།
14 ཕྱོགས་ལ་ཐོན་སྐབས་གཟའ་
ཚེས་ལྟ་བའི་སྲོལ།
བོད་མི་ཕྱོགས་ལ་ཐོན་སྐབས་གཟའ་ཚེས་ལྟ་བའི་སྲོལ་དེ་
ནི་རྩིས་གཞུང་གི་དགོངས་དོན་ནས་བྱུང་བ་ཞིག་ཡིན་པ་གཏན་
འཁེལ་ནས་བཤད་ཆོག བོད་མིས་ཕྱོགས་ལ་འགྲོ་རྒྱུ་ནི་གལ་
ཆེའི་དོན་ཞིག་ལ་བརྩི་ཡི་ཡོད་ལ། ཕྱིར་སྐྱོད་བྱ་རིང་བགེགས་
དང་བར་ཆད་མི་ཡོང་བའི་ཐོག་བྱ་བ་ལམ་ལྷོང་ཡོང་མིན་ནི་
ཕྱོགས་ལ་ཐོན་པའི་ཉིན་དེའི་གཟའ་ཚེས་ཡག་སྡུག་ལ་རག་ལས་
ཀྱི་ཡོད་པར་ངོས་འཛིན་གྱི་ཡོད་སྟབས། ཕྱོགས་ལ་ཐོན་པའི་
ཉིན་དེའི་ གཟའ་ཚེས་ལེགས་པ་ཞིག་འདེམས་དགོས་པར་དོ་
སྣང་ཆེན་པོ་བྱེད་ཀྱི་ཡོད། ཚེས་པ་ཡག་པའི་ཉིན་དེར་ཐོན་
མ་ཐུབ་ ཚེ་ དེ་ ཉིན་ ཀ་ གནོན་ ཅེས་ འགྲོ་ སའི་ ཁ་ ཕྱོགས་ དེར་
དངོས་སུ་ཐོན་པ་ལྟར་ཐོན་ཚུལ་བྱས་ནས་གཏོ་བཅོས་བྱེད་སྲོལ་
ཡང་ཡོད། དཔེར་ན་འགྲུལ་པ་གང་ཞིག་རེ་གཟའ་ཉི་མ་ལྟ་
ir
io
ir
21



བུར་རང་གི་ཁྱིམ་ནས་ཕྱིར་ཐོན་ན། རྩིས་ གཞུང་ནང་ མི་
འཚམས་ཞེས་འཁོད་པ་ལྟར། ལམ་བར་ལ་སྟབས་མི་བདེ་
བའི་དཀའ་ངལ་འཕྲད་སྲིད་པར་ངོས་འཛིན་ནས་ཕྱོགས་ལ་
ཐོན་རྒྱུར་འཛེམས་ཆ་བྱེད་པ་མ་ཟད། ལྷག་དོན་ཆུ་ཚགས་
འཁེལ་བའི་དུས་ལ་འགྲུལ་བཞུད་གཏན་ནས་བྱེད་སྲོལ་མེད།
གལ་ཏེ་ཆུ་ཚགས་ཀྱི་དུས་ལ་འགྲུལ་བཞུད་བྱས་ན། ལྟ་ཤི་སྣ་
ཆག་གི་ཆགས་སྒོ་ཡོང་སྲིད་པའི་བཤད་སྲོལ་ཡོད་ཀྱང་རྟགས་པ་
དེ་ཙམ་མེད། འགྲུལ་ པ་ ཕྱོགས་ ལ་ ཐོན་སྐབས་བུམ་སྟོངས་
དང་འཁེལ་ན། གཏོ་བཅོས་སུ་རང་གི་སྒྲུབ་བུམ་སྟོངས་ལ་
སློག་པ་དང༌། ཞལ་གཙང་ཕྱོགས་ལ་ལྟ་བའི་སྲོལ་ཡོད།
22



15 བླ་གཟའ་སྲོག་གཟའ།
བོད་མིས་བྱ་བ་གང་ཞིག་སྒྲུབ་ཀྱང་ཚང་མས་བླ་གཟའ་
དང་སྲོག་གཟའ་གཤེད་གཟའ་སོགས་བརྩི་སྲོལ་ཡོད་པ་དེ་ནི་
རྩིས་གཞུང་ནས་དར་བ་ཞིག་ཡིན་ཅིང་། བྱ་ལས་སྒྲུབ་སྐབས་
བླ་ གཟའ་ དང་ སྲོག་ གཟའ་ གཉིས་ འཁེལ་ བ་ བྱེད་ ཀྱི་ ཡོད།
བཤད་སྲོལ་ལ་ སོ་ སོའི་བླ་གཟའ་དང་སྲོག་གཟའི་ཉིན་བྱ་བ་
གང་ཞིག་སྒྲུབ་ཀྱང་ཚང་མ་ལམ་ ལྷོང་ཡོང་བར་ གྲགས་ པ་ ན།
བྱ་བ་ཆེན་པོའི་རིགས་སྒྲུབ་སྐབས། ངེས་པར་དུ་རང་གི་བླ་
གཟའ་ འམ་ ཡང་ ན་ སྲོག་ གཟའ་ འཁེལ་ བ་ བྱེད་ པ་ ལས།
གཤེད་གཟའི་ཉིན་བྱ་བ་ཆེ་རིགས་སྒྲུབ་སྲོལ་མེད། དེ་ཡང་
རྩིས་ གཞུང་ ལས། “ བླ་ གཟའ་ དར་ དུས་ བྱ་ ལས་ འགྲུབ།།
སྲོག་གཟར་དགེ་ལ་ བ། ཤེད་གཟར་བྱོལ།།” ཞེས་གསུངས་པ་ཇི་
བཞིན་ལགས།
རང་གི་བླ་གཟའ་དང་སྲོག་གཟའ་གཤེད་གཟའ་བཅས་
ཡང་སྙིང་རེ་གཟའ་གང་ལ་འཁེལ་མིན་ནི་གཤམ་གསལ་གྱི་རེའུ་
མིག་དང་རང་གི་ལོ་རྟགས་གཉིས་ བསྡུར་ན་ རང༌ ཤུགས་ སུ་
མཁྱེན་ཐུབ།
23



བླ་གཟའ་སོགས་རྩི་སྟངས་ཀྱི་རེའུ་མིག
གཟའ།
བླ་གཟའ་།
སྲོག་གཟའ།
གཤེད་གཟའ།
ལྕི་བ།
ལྷག
དམར།
གླེན། །
གླིང་།
ཕུར།
ཕུར།
ཐེན།
སངས།
ཚོས།
སངས། །
འབྲུག
ལྷག།
ཕུར།
ཕུར།
ཉི། །
དམར།
དམར།
སྒྲུལ།
སངས།
ག
སངས།
ལྷག
སངས།
ཀྵ།
ཕུར།
སྤེལ།
སངས།
དམར།
སངས།
ཕུར།
དམར།
ཕུར།
ཁྱི།
ཕག།
ཟླ།
ལྷག
།
|
ལྷག་
དམར། །
སྦྱིན།
24



16 ཕྱག་འཚལ།
བོད་མི་གནས་སྡོད་ཀྱི་ས་ཆ་ཞིག་ཡིན་ཕྱིན་ཕྱག་འཚལ་
མཁན་མཐོང་རྒྱུ་ཡོད་ཅིང་། མི་རིགས་གཞན་པ་མང་པོ་ཞིག་
གིས་བོད་མིས་དཀའ་ ངལ་འཛེམས་མེད་ཀྱིས་ཕྱག་དེ་ལྟར་
འཚལ་དགོས་དོན་གང་ཡིན་ཐད་གོ་བ་ལེན་ཐབས་བྲལ་བས་ཡ་
མཚན་པ་དང་། དགོད་བྲོ་བ་ཞིག་ལ་བརྩི་ཡི་ཡོད་པ་རེད།
ཕྱག་འཚལ་མཁན་གྱི་ངོས་ནས་བཤད་ན། དཀའ་བ་དེ་ལྟ་བུ་
སྤྱད་དེ་ཕྱག་འཚལ་བའི་དགོས་པ་ནི། ཆོས་དད་ཀྱི་ཐོག་ནས་
བཤད་ན་དམིགས་ཡུལ་ངེས་གཏན་ཞིག་ཡོད་པ་སྟེ། སྡིག་
སྦྱོང་སྒྲིབ་སེལ་གྱིས་ཐར་པའི་ལམ་ལ་བགྲོད་ཅིང་། སངས་
རྒྱས་ཀྱི་གོ་འཕང་ཐོབ་ཕྱིར་ལུས་ངག་ཡིད་གསུམ་གྱི་སྒོ་ནས་
མཆོག་ཏུ་གུས་འདུད་བྱེད་པ་ཞིག་ཡིན། དེ་ལྟ་བུའི་དམིགས་
ཡུལ་ཞིག་ཡོད་པར་བརྟེན། དཀའ་སྡུག་ལ་འཛེམས་པ་མེད་
པའི་སེམས་ཤུགས་ཤིག་བྱུང་བ་རེད། ཕྱག་འཚལ་སྲོལ་ལ་
བརྐྱངས་ཕྱག་ དང་ སྐུམ་ཕྱག་ ཁག་ གཉིས་ ཡོད། བརྐྱངས་
ཕྱག་འཚལ་མཁན་ནི་ལྷ་སའི་བར་སྐོར་དང་གླིང་བསྐོར། ཇོ་
ཁང་གི་མདུན་སོགས་ལ་མང་པོ་མཐོང་རྒྱུ་ཡོད། འགའ་ཤས་
ཀྱིས་མཚོ་སྔོན་ལ་སོགས་ནས་བརྐྱངས་ཕྱག་འཕུལ་ཏེ་ལྷ་ས་དང་
གངས་རིན་པོ་ཆེ་ལ་སོགས་པའི་གནས་རྩ་ཆེན་རྣམས་མཇལ་
25



བར་ཕེབས་ཀྱི་ཡོད། གཞན་ཡང་བརྒྱ་ཕྱག་དང་། སྟོང་
ཕུག་ འབུམ་ཕྱག་ཞེས་ཕུག་གི་གྲངས་ཀ་བསགས་ནས་རང་
གི་སྒྲིབ་པ་དག་ཐབས་བྱེད་པའང་ཡོད། སྐུམ་ཕྱག་ནི་པུས་མོ་
གཉིས་དང་ལག་འཕུར་བཙུགས་ཏེ་ཕྱག་སུམ་རེ་འཚལ་བ་དེ་
རྟེན་གསུམ་དང་བླ་མ་མཇལ་དུས་ཀྱི་གུས་སྲོལ་ཞིག་ཡིན།
17 ཕན་ཚུན་སེམས་འཁུར་བྱེད་
པའི་ལམ་སྲོལ།
བོད་མིར་དགའ་སྐྱོའི་གནས་ཚུལ་གང་བྱུང་ཡང་ ཕན་
ཚུན་སེམས་འཁུར་དང་ལྟ་སྐྱོང་བྱེད་པའི་སྲོལ་བཟང་པོ་ཞིག་
ཡོད། དེ་ཡང་གལ་ཏེ་རང་གཞན་སུ་འདྲ་ཞིག་གིས་བཀྲ་ཤིས་
པའི་བྱ་བ་གཉེར་སྐབས་དགའ་ཉེ་བློ་དཀར་ཚོས་ཇ་ཆང་ཁ་
བཏགས་ཀྱི་མཚོན་པའི་དངོས་པོའི་རིགས་ལེགས་འབུལ་གྱི་
རྟེན་འབྲེལ་ཞུ་བ་དང༌། ཁང་པ་གསར་རྒྱུག་དང་ཐོན་སྐྱེད་
ལས་བྲེལ་ཆེ་སྐབས་སོགས་ལ་ངལ་རྩོལ་གྱི་ཐོག་ནས་ཕན་ཚུན་
ལས་རོགས་ གང༌ ཐུབ་ བྱེད་ པའི་ ལམ་ སྲོལ་ བཟང་ པོ་ ཡོད།
གལ་ཏེ་རང་གཞན་གང་རུང་ཞིག་ལ་རྐྱེན་ངན་བར་ཆད་ཀྱི་
རིགས་བྱུང་ཚེ་གྲོང་པ་ཁྱིམ་མཚེས་དང་དགའ་ཉེ་བློ་དཀར་དང་
སྤུན་མཆེད་ཚོས་ཇ་ཆང་སོགས་དྲངས་ནས་སེམས་གསོ་བྱེད་པ་
ཕུད་གང་ཅིའི་ཐད་ལ་རོགས་རམ་གང་ཐུབ་བྱེད་སྲོལ་ཡོད་པ་
26



བཅས་ཀྱི་ཐོག་ནས་ བོད་མི་ནི་ ཕན་ཚུན་རོགས་ རམ་དང་།
ཕན་ཚུན་སེམས་འཁུར། འཆམ་མཐུན་ཡོང་བ་བཅས་བྱེད་
རྒྱུར་དོ་སྣང་ཆེན་པོ་བྱེད་མཁན་གྱི་མི་རིགས་ཤིག་ཡིན་ཞིང་།
དེའང་བོད་མི་ཚོའི་ཁང་ཁྱིམ་མང་ཆེ་བའི་ནང་མཐུན་པ་སྐྲུན་
བཞིའི་རི་མོ་མཐོང་རྒྱུ་ཡོད་པ་དེའི་ཐོག་ནས་ཀྱང་བོད་མིས་
མཐུན་སྒྲིལ་བྱེད་དགོས་པ་དེ་ཧ་ཅང་གི་གལ་འགངས་ཆེན་པོར་
བརྩི་ཡི་ཡོད་པ་ར་སྤྲོད་གསལ་པོ་ཐུབ་ཀྱི་ཡོད།
18 ཞྭ་ཕུད་ནས་མགོ་ཁྲད་བྲད་དང་ལྕེ་
སྣར་སྣར་བྱེད་པའི་སྲོལ།
བོད་མིས་རང་ལས་རིམ་པ་མཐོ་བའམ་ཡང་ན་འཚེར་
སྣང་དང་གུས་བཀུར་བྱ་དགོས་པའི་མི་དང་འཕྲད་སྐབས་ཞྭ་མོ་
ཕུད་ནས་མགོ་བྲད་བླད་དང༌། ལྕེ་སྣར་སྣར་བྱེད་ཀྱི་ཡོད།
གོམས་སྲོལ་དེའི་བྱུང་ལུགས་སྐོར་དམངས་ཁྲོད་ཀྱི་བཤད་སྲོལ་
བྱས་ན། བཙན་པོ་གླང་དར་མ་བདུད་ཡིན་པས་མགོ་ལ་རྭ་
ཅོ་དང་། ལྕེ་ནག་པོ་བ་ལང་གི་ཤ་ཚུགས་ཅན་ཡོད་ཟེར་
སྟབས། དེ་ནས་མི་རྣམས་ཀྱི་རང་ལས་རིམ་པ་མཐོ་བའམ་
ཡང་ན་འཚེར་སྣང་དང་གུས་བཀུར་བྱ་དགོས་པའི་མི་དང་ཐུག་
དུས། རང་ཉིད་བདུད་མིན་པའི་རྟགས་སུ་ཞྭ་ཕུད་དེ་མགོ་
བསྟན་ནས་རྭ་ཅོ་མེད་པ་དང༌། ལྕེ་སྣར་ནས་ནག་པོ་མིན་
27



ཟེར་བའི་དག་འབུད་བྱེད་པའི་ངང་ཚུལ་དེ། རིམ་བཞིན་
གུས་སྲོལ་ཞིག་ཏུ་གྱུར་པ་རེད། ཅེས་པའི་བཤད་སྲོལ་ཡོད།
ད་ལྟ་གྲོང་ཁྱེར་དང་གྲོང་བརྡལ་སོགས་ལ་དར་སྲོལ་དེ་མེད་པ་
ཆགས་ཟིན་ཀྱང་། གྲོང་གསེབ་ཁུག་ཀྱོག་ལ་མགོ་བྲད་བྲད་
བྱེད་པ་དང་། ལྕེ་སྣར་སྣར་བྱེད་པའི་སྲོལ་དེ་ད་དུང་བསྡད་
ཡོད།
19 སྦུ་གུ་དམར་འབྱར་ལ་སྲེ་ནག་
བྱུག་པའི་སྲོལ།
བོད་མིས་ཕྲུ་གུ་དམར་འབྱར་ཕྱིར་འཁྲིད་དུས་ཕྲུ་གུའི་སྣ་
ཁུག་ཐོག་སྲེ་ནག་བྱུག་པའི་སྲོལ་ཞིག་རྒྱུན་དུ་གང་སར་མཐོང་
རྒྱུ་ཡོད། དེའི་དགོས་པ་གང་ཡིན་ཟེར་ན། བོད་པ་རྣམས་
ཀྱི་གནའ་སྲོལ་ལྟར་ན། རང་ཡུལ་གྱི་མཛེས་ཆའམ་བཟང་ཆ་
རྣམས་ཕྱོགས་ཀྱི་མིའམ་འདྲེ་ལྷ་གང་རུང་གི་དོ་སྣང་བྱ་ཡུལ་དུ་
གྱུར་ན། དེར་མི་ཁ་ཟུག་པ་དང་ཡང་ན་འདྲེ་ཡི་གནོད་པ་
ཡོང་པར་ངོས་འཛིན་ནས་ཆེད་མངགས་རང་ཕྱོགས་འཇིགས་
སུ་རུང་བའི་གཟུགས་སུ་གྲུབ་ནས། ཕར་ཕྱོགས་ཀྱི་གནོད་པ་
འགོག་པའི་ཐབས་ལམ་ཞིག་ཡིན་པར་གྲགས། ལྷ་དང་འདྲེ་
ཡི་ གནོད་ པ་ ཡོད་ མེད་ ཁོ་བོས་བརྗོད་ཤིན་ ཏུ་ དཀའ་རུང༌།
ཕྲུ་གུ་ཆུང་ཆུང་དག་ལ་གཞན་གྱི་ལག་པ་འཆང་རྒྱུ་མང་ན།
28



དེར་ནད་ཡམས་ གྱི་འཇིགས་པ་ཡོང་བ་ཚན་རིག་དང་ གཞི་
མཐུན་པ་མ་ཟད། དེའི་ཐོག་ནས་བོད་པ་རྣམས་ཀྱིས་རང་གི་
བཟང་ཆའམ་དགེ་མཚན་རྣམས་གཞན་ལ་གསང་བ་བྱེད་པའི་
བསམ་པ་ཞིག་མངོན་པར་དུ་བསྟན་ཡོད། དེ་ཡང་ཞེ་སྡང་གི་
བསམ་ངན་རྣམས་བཟློག་པར་བྱེད་པའི་གནའ་བོའི་ཐབས་
ཤེས་ཤིག་ཡིན་པར་གདོན་མི་ཟའོ།
20 དངུལ་རང་གོས་ཐོག་ཕྱིས་ནས་
གཞན་ལསྤྲོད་པའི་རྒོལ།
བོད་མིས་དཔལ་འབྱོར་ཕུན་སུམ་ཚོགས་པའི་སྒྱུ་དང་
བཅུད་དང་བསོད་ནམས་སོགས་ཡོང་ཕྱིར་གཡང་མི་ཤོར་བ་བྱ་
རྒྱུར་དོ་སྣང་ཆེན་པོ་བྱེད་སྲོལ་ཡོད། ཁྱིམ་དུ་གཡང་སྒམ་
བསྒྲིགས་ཏེ་གཡང་སྒྲུབ་པ་དང་། གཡང་འགུག་པ་སོགས་ཀྱི་
བྱེད་སྒོ་སྤེལ་བ་རྒྱུན་དུ་མཐོང་རྒྱུ་ཡོད་ཅིང་། མི་གཞན་ལ་
དངུལ་སྤྲོད་སྐབས་ཀྱང་དངུལ་གྱི་གཡང་མི་ཤོར་བའི་ལྟོ་བཅོས་
སུ་དངུལ་མི་གཞན་ལ་སྤྲོད་སྐབས་སོ་སོའི་གྱོན་གོས་ཐོག་ཕྱིས་
ཙམ་བྱས་ནས་སྤྲོད་པ་ནི་དངུལ་ཕྱིར་སྤྲད་ཀྱང་དེའི་གཡང་མི་
ཤོར་བའི་ཆེད་དུ་ཡིན། དེ་བཞིན་རྩམ་པ་དང་འབྲུ་ལ་སོགས་
གཞན་པར་སྤྲོད་སྐབས་ཀྱང་ཕྱིར་སྤྲད་ཟིན་པའི་རྩམ་པའམ་
འབྲུ་གང་རུང་ནས་རང་གི་སྣོད་དུ་ཕྲན་བུ་ཞིག་ཕྱིར་འཐེན་
，



བྱེད་ཀྱི་ཡོད། དེ་ཡང་རང་ཁྱིམ་གྱི་གཡང་གཞན་པར་མི་ཤོར་
བའི་ཆེད་དུ་ཡིན།
21 མནའ་སྐྱེལ།
རྟེན་གསུམ་སོགས་དཔང་དུ་བཙུགས་ནས་དམ་བཅས་
པ་ལ་མནའ་ཞེས་བྱ་ཞིང་། མནའ་ཞེས་པའི་ཐ་སྙད་དེའི་གོ་
དོན་གང་ཡིན་ཐད་ མཁས་ དབང་ འགའ་ ཤུས་ ཀྱིས་རང་གི་
གདོང་ལ་དྲང་པོར་གནས་པ་མ་ཡིན་པ་ན། ཐོག་ མར་སྣ་
ཡིན་མིན་གྱི་བསྐོས་བྱུང་ལ། བདེན་རྫུན་འབྱེད་པའི་དྲང་
ཐིག་གི་ནུས་པ་ཐོན་གྱི་ཡོད་པས། གདོད་མའི་མི་རྣམས་ཀྱིས་
མིའི་གདོང་ན་དྲང་པོར་གནས་པའི་སྣ་ལ་ དཔེ་བཞག་ནས་
བཏགས་པ་དེ་རིམ་པས་མནའ་ཞེས་པར་འཕོ་འགྱུར་བྱུང་བ་
ཡིན”ཞེས་གསུངས་འདུག
མནའ་སྐྱེལ་བའི་གོམས་སྲོལ་གྱི་འབྱུང་ཁུངས་དེ་གདོད་
མའི་བོན་ཆོས་དང་འབྲེལ་བ་ཆེན་པོ་ཡོད། གང་ལགས་ཟེར་
ན་སྔར་ནས་མནའ་སྐྱེལ་དམ་བཅས་བྱེད་སྐབས་སྲོག་ཆགས་
བསད་ནས་དམར་མཆོད་ཕུལ་བ་དང་། ཁྲག་ཁ་ལ་བྱུག་པ་
བཅས་ནི་མནའ་སྐྱེལ་དམ་བཅས་པའི་ཆ་རྐྱེན་ཞིག་ཏུ་བརྩི་བ་
དང་གཅིག སྐབས་དེའི་བོད་མིའི་སྤྱི་ཚོགས་ནང་ཁྲིམས་
ལུགས་ཆ་ཚང་བ་ཞིག་མེད་སྟབས་ནམ་རྒྱུན་འཚོ་བའི་ནང་
30



ལྷགས་པའི་གནད་དོན་རྣམས་ལ་བདེན་རྫུན་དབྱེ་འབྱེད་དང་།
དྲང་བདེན་གྱི་ ཐག་ གཅོད་བྱེད་ ཐབས་ གཞན་ མེད་ སྟབས།
མནའ་སྐྱེལ་དམ་བཅས་ཀྱི་བྱ་ཐབས་དེ་བེད་སྤྱད་ནས་མི་དང་
མིའི་བར་དང་ཁྱིམ་ཚང་དང་ཁྱིམ་ཚང་བར། ཐ་ན་སྡེ་པ་
དང་སྡེ་པ་ ཕན་ཚུན་བར་ལ་འགལ་ཟླ་དང་། གནད་དོན་
ལྷགས་པ་རྣམས་བདེན་རྫུན་དབྱེ་འབྱེད་དང་། དྲང་བདེན་
གྱི་ཐག་གཅོད་བྱེད་ཀྱི་ཡོད་པ་དང་གཉིས་བཅས་སོ།
བོད་མིའི་ཁྲོད་དུ་མནའ་སྐྱེལ་དམ་བཅས་ཀྱི་བག་ཆགས་
གཏིང་ཟབ་ཡོད། དཔེར་ན་ཁ་རྒྱུན་དུ། མནའ་ཆུང་ཡང་
བ་མོ་ཙམ། བ་མོ་ཆུང་ཡང་ ལྷམ་སྦངས། ཞེས་པ་ལྟར་
མནའ་ཟོས་ པའི་ ཉེས་དམིགས་ ཤིན་ ཏུ་ ལྕི་བར་བཤད་པས།
དམ་ཚིག་ལྡན་པའི་མི་རྣམས་མནའ་དང་འགལ་མི་ཕོད།མནའ་
དང་འགལ་མཁན་ཡིན་ཕྱིན་མི་ ཐ་ཤལ་ཞིག་ལ་བརྩི་ཡི་ཡོད་
པས། མནའ་ལ་ཧ་ཅང་གི་མཐོང་ཆེན་བྱེད་ཀྱི་ཡོད། མི་སོ་
སོའིབྱ་སྤྱོད་དྲང་བདེན་ཡིན་མིན་གྱི་ཚད་འཛིན་ས་ནི་མནའ་
ཡིན་པ་དང༌། མི་མང་ཆེ་བས་མནའ་གང་བྱུང་དུ་མི་སྐྱེལ་བ་
དང་། མནའ་བསྐྱལ་བ་ཡིན་ན་དྲང་བདེན་ཡིན་པར་ཡིད་
ཆེས་བྱེད་ཀྱི་ཡོད།



གླུ་གར་གྱི་སྐོར།
22 ལྷམོ་
བོད་ཀྱི་ལྷ་མོའི་སྒྱུ་རྩལ་ལ་དུས་ཡུན་རིང་པོའི་ལོ་རྒྱུས་
ཡོད། དེའང་ལོ་རྒྱུས་ཡུན་རིང་ལྡན་པའི་དགོན་སྡེ་འགའ་
ཞིག་གི་ལྡེབས་རིས་སུ་བཀོད་པ་ལྟར་ན། མི་ལོ་ཆིག་སྟོང་
སུམ་བརྒྱའི་གོང་ཚུན་ནས་བོད་དུ་འབག་དཀར་པོ་ཞེས་གདོད་
མའི་ ལྷ་ མོ་ འཁྲབ་ སྲོལ་ ཡོད། དེ་ རྗེས་ ཆབ་ སྲིད་ དང་།
དཔལ་འབྱོར། རིག་གནས་བཅས་གོང་འཕེལ་བྱུང་བ་དང་
ཆབས་གཅིག་ལྷ་མོའི་འཁྲབ་གཞུང་ལའང་འཕེལ་རྒྱུས་བྱུང་
ནས། སྔ་རབས་ཀྱི་ཁེར་འཁྲུབ་དང་འབྲོང་རྩེད་སོགས་ལས་
རིམ་བཞིན་འཁྲབ་གཏོང་གཙོ་བོར་བྱེད་པའི་སྒྱུ་རྩལ་གྱི་འཁྲབ་
སྟོན་དུ་གོང་འཕེལ་བྱུང་བ་རེད།
ཨ་ལྕེ་ལྷ་མོ་ཞེས་པ་ནི་གྲུབ་ཆེན་ཐང་སྟོང་རྒྱལ་པོས་སྤྱི་ལོ་
1385ལོ་ཙམ་ལ་གསར་གཏོད་མཛད་པ་ཞིག་ཡིན། ཏཱ་ལའི་
བླ་མ་སྐུ་ཕྲེང་ལྔ་པ་ཆེན་པོའི་དུས་སུ་སླེབས་མཚམས་སུ་དེ་གླུ་
གར་གྱི་རྣམ་པའི་ཐོག་ནས་རྩོམ་རིག་གི་སྒྲུང་གཏམ་ནང་དོན་
དུ་བྱས་པའི་སྣེ་མང་ཕྱོགས་བསྡུས་ཀྱི་སྒྱུ་རྩལ་འཁྲབ་སྟོན་ཞིག་
32



ཏུ་འཕེལ་རྒྱས་བྱུང་བ་རེད།
ལྷ་མོའི་ཁྱད་ཆོས་ནི་སྒྲུང་གཞི་ཆ་ཚང་བ་དང་། རྣམ་
ཐར་གྱི་གདངས་ཆ་འཕོ་འགྱུར་མང་བ། གར་སྟབས་ཀྱི་
ཉམས་འགྱུར་ལྷོད་ཅིང་འགྱིངས་ཉམས་དང་ལྡན་པ་བཅས་
ཡོད།
རྣམ་ཐར་གྱི་གདངས་ཁོ་ནར་དལ་འགྱོགས་ཉི་ཤུ་ལྷག་
ཙམ་འདུག་ པ་ རྣམས་ནི་འཁྲབ་གཞུང་གི་འཕེལ་ཚུལ་དང་
བསྟུན་ནས་གང་ལ་ཅི་འཚམས་ཀྱི་དལ་མགྱོགས་སྤྱད་པ་དང་མི་
སྣ་འདྲ་མིན་ལ་གཞིགས་ནས་རྣམ་ཐར་གྱི་གདངས་ཀྱང་མི་འདྲ་
བ་ཡོད། དེ་རྣམས་འཁྲབ་གཞུང་ནང་གི་མི་སྣའི་འདུ་ཤེས་
མཚོན་ཐབས་ལ་བརྟེན་ནས་དེའི་སེམས་ཁམས་ཀྱི་འཆར་སྒོ་
རྣམས་འགྲུབ་པར་བྱེད།
ལྷ་མོའི་འཁྲབ་གཞུང་ལ་སྤྱིར་བཏང་གོ་རིམ་དུམ་བུ་
གསུམ་དུ་དབྱེ་ནས་འཁྲབ་པ་སྟེ། ཐོག་མར་རྔོན་པའི་འདོན་
ཞེས་འཁྲབ་འགོ་འཛུགས་པའི་འགོ་དང་། གཉིས་པ་གཞུང་
ཞེས་འཁྲབ་ གཞིའི་ གཞུང་ དངོས་ གང༌ ཡིན་ དེ་ འཁྲུབ་ པ།
གསུམ་པ་བཀྲ་ཤིས་བཅད་པ་ཞེས་འཁྲབ་སྟོན་མཇུག་སྒྲིལ་བའི་
མཇུག་འཁྲབ་བཅས་གསུམ་ཡོད་པ་ལས་སྔར་ལམ་ལྟར་ན་
མཇུག་ཏུ་བཀྲ་ཤིས་གཅོད་སྐབས་སྦྱིན་བདག་དང་གཟིགས་མོ་
བས་གནང་སྦྱིན་ལེགས་འབུལ་གནང་སྲོལ་ཡོད།
ལྷ་མོའི་འཁྲབ་གཞུང་མི་ཉུང་བ་ཞིག་གི་ཁུངས་བརླགས་
ཟིན་པ་ཕུད། ད་ལྟ་རྒྱུན་འཛིན་ཐུབ་པའི་འཁྲབ་གཞུང་བཅུ་
33



གྲངས་ཡོད་ནའང་རྒྱུན་དུ་ཤོད་རྒྱུན་ལ་ལྷ་མོའི་འཁྲབ་གཞུང་
ཆེན་པོ་བརྒྱུད་ཟེར་བ་རྣམས་ཀྱི་ནང་དོན་མང་ཆེ་བ་ནི་ལོ་རྒྱུས་
ཀྱི་དོན་རྐྱེན་དང་། རྣམ་ཐར་རྟོགས་ བརྗོད། དམངས་
ཁྲོད་སྒྲུང་གཏམ་ལ་སོགས་ཡིན། དེའི་ནང་ཅུང་གྲགས་ཆེ་བ་
ནི་《གཟུགས་ཀྱི་ཉི་མ་》དང་། 《འགྲོ་བ་བཟང་མོ་》 《རྒྱུ་
བཟའ་ཀོང་ཇོ» 《སྣང་ས་འོད་འབུམ》 《པད་མ་འོད་
འབོར» 《གཅུང་པོ་དོན་ཡོད་དོན་གྲུབ》 《ཆོས་རྒྱལ་
དྲི་མེད་ཀུན་ ལྡན» 《ཆོས་ རྒྱལ་ ནོར་ བཟང་» ཞེས་ པ་
སོགས་ཡིན།
23 རས་“འབག་”སོ་སོའི་
དོན་གྱི་བསྟན་བྱ།
བོད་ཀྱི་ལྷ་མོའི་ལེའུ་གང་ཞིག་འཁྲབ་ཀྱང་རས་འབག་
ཚོས་གཞི་འདྲ་མིན་སྣ་ཚོགས་གྱོན་པའི་སྲོལ་ཡོད། བོད་
རིགས་ཀྱི་ལྷ་མོའི་སྒྱུ་རྩལ་ལ་ལུགས་མི་འདྲ་བ་གཉིས་ཏེ། སྔ་
དར་བཀྲ་ཤིས་ཞོལ་པའི་འབག་ནི་གོང་གི་མགོ་སྐྱེས་སྐུ་ལོ་ནས་
འོག་གི་མོག་ཚོམ་ བར་ཡོངས་རྫོགས་ ལྷ་མོའི་སྒྱུ་རྩལ་ གསར་
གཏོད་མཛད་མཁན་གྲུབ་ཆེན་ཐང་སྟོང་རྒྱལ་པོའི་བཞིན་གྱི་
བཀོད་པ་མཚོན་ཚུལ་དུ། འབག་གི་སྐྲ་ལོའི་དོད་དུ་རྭ་ལྤགས་
དཀར་པོས་བརྒྱན་ཡོད། དེ་ཡང་ཐང་སྟོང་རྒྱལ་པོ་མཆོག་ནི་
34



དགུང་ལོ་ཤིན་ཏུ་སྨིན་པས་དབུ་ལོ་དང་། ཞལ་རྒྱུན། སྤྱན་
གྲུ་བཅས་དཀར་པོ་དུང་གི་མདངས་ལ་འགྲན་པ་ལྟ་བུ་ཡོད་
པས། དེ་ལྟར་གསལ་བར་མཚོན་བྱེད་ཡིན་པའི་ཁར། ད་
དུང་རྭ་ ལྤགས་ དཀར་པོས་རྒྱུན་ པ་དེ་ལ་ “ཚེ་ རིང་ གཡང་
ཆགས་”ཞེས་བརྗོད་སྲོལ་འདུག་པ་ནི་མི་རྒན་པ་རྣམས་ཚེ་རིང་
ལ་ནད་དཀོན་པ་དང༌། དར་མ་དང་གཞོན་སྐྱེས་རྣམས་མི་
ནོར་ལོངས་སྤྱོད་ཤེས་རབ་འཕེལ་བའི་མཚོན་རྟགས་ཡིན།
ཕྱིས་ དར་ ལྷ་ མོའི་ འབག་ སྔོ་ ནག་ ནི་ དྲག་ པོ་ དང༌།
དཔའ་བོའི་མཚོན་བྱེད་ཡིན། གང་ལགས་ཞེ་ན། ལྷ་མོའི་
སྔོན་འགྲོའི་འཁྲབ་ཚན་རྔོན་པའི་གྱོན་འབག་དེ་བཞིན་སྔ་དུས་
འབག་དཀར་པོ་ཡིན་པ་ནས་རྗེས་སུ་སྔོ་ནག་དྲག་པོའི་ཆ་བྱད་
ལ་བསྒྱུར་བར་དོན་འདི་ལྟར་ཞིག་ལྡན་པ་སྟེ། དུས་ནམ་ཞིག་
ལ་འབྲུག་སྨྱོན་ཀུན་དགའ་ལེགས་པ་ཡར་འབྲོག་གི་ཕྱོགས་སུ་
ཕེབས་སྐབས། ཡར་འབྲོག་མཚོ་ཁར་གནས་སྡོད་བྱེད་པའི་
ཉ་པ་རྣམས་ལ་“ཁྱེད་ཡུལ་ཡར་འབྲོག་ གི་ཉ་པ་རྣམས་ནི།
མདོག་སྔོ་བ་ཡི་དམ་དྲག་པོ་ཕྱག་ན་རྡོ་རྗེ་དང་མཚུངས་”ཞེས་
གསུངས་པས། རྒྱུ་མཚན་དེ་ལ་བརྟེན་ནས་རྔོན་པའི་འབག་
གི་ཚོས་གཞི་སྔོ་ནག་བྱུང་སྐད་འདུག གཞན་ཡང་རྔོན་པའི་
འབག་དེ་ལ་བཀྲ་ཤིས་རྟགས་བརྒྱུད་ཀྱི་གོ་དོན་ལྡན་པའི་རྒྱུན་
སྤྲོས་ཆ་ཚང་བ་ཞིག་ཡོད་པའི་མཚོན་ལུགས་ནི་གདོང་གོང་གི་
མེ་ལོང་སྔོ་ནག་དེ་བཞིན་གཏེར་ཆེན་བུམ་པའི་མཚོན་རྟགས་
དང་། ཁ་མིག་གཉིས་དང་སྨིན་མ། ཁུར་ཚོས། ལྐོག་མ་



བཅས་ཀྱི་འཛོམས་རྒྱུན་དག་ནི་པད་མ་འདབ་བརྒྱད་ཀྱི་མཚོན་
རྟགས། སྣ་རྒྱུན་པ་ཏཱ་ལ་སི་ཤན་ཚོས་སྣས་རྒྱུན་པ་དག་ནི་
དཔལ་བེའུ་མཚོན་བྱེད་ཡིན། དཔྲལ་ བར་ཉི་ཟླའི་དཀྱིལ་
འཁོར་གྱི་དབྱིབས་རིས་བཀོད་པ་ནི་ཆོས་ཀྱི་འཁོར་ལོའི་མཚོན་
རྟགས། སྣ་ཁུང་གི་རྩེར་འགྲོན་བུ་རྡོག་གཅིག་འཕུང་ཕྲུལ་དུ་
བཏགས་པ་ནི་དུང་དཀར་པོ་གཡས་འཁྱིལ་གྱི་མཚོན་རྟགས།
དཔྲལ་བའི་དབུས་ནས་རྣ་གཡོག་བར་ཁེབས་པའི་གོས་རྒྱ་སེའི་
ཐོད་སྐོར་དག་ནི་གསེར་གྱི་ཉ་ཆུང་ཁ་སྤྲོད་ཀྱི་མཚོན་རྟགས།
ནོར་བུས་བརྒྱན་པའི་ཐོར་ཅོག་དང་། དེའི་སྟེང་གི་འཁྱིལ་སྣ་
གྱེན་དུ་ཕྱོགས་པ་ནི་རིན་ཆེན་གདུགས་དཀར་གྱི་མཚོན་བྱེད།
གོས་ཆོས་སྣ་ཚོགས་ལས་གྲུབ་པའི་རྒྱབ་དར་དེ་བཞིན་ཆོས་ཀྱི་
རྒྱལ་མཚན་གྱི་མཚོན་རྟགས་བཅས་ཡིན་འདུག་ འབག་ཚོས་
གཞི་དམར་པོར་སྨ་ར་དང་སྨིན་མ་ནག་པོ་བྱས་པ་དེ་རིགས་ནི་
ཡབ་རྒྱུལ་པོ་སོགས་སྐྱེས་པའི་བརྗིད་རྔམས་མཚོན་བྱེད་ཡིན།
ཡུམ་ཆེན་ཨ་མའི་ཞལ་འབག་ཚོས་གཞི་ལྗང་གུ་ཡིན་པ་དེ་ནི་སྔོ་
ལྗང་མཚོན་གྱི་མཛེས་ཆ་ཡིན་ཟེར་བས་བུད་མེད་ཀྱི་མཛེས་
མཆོས་མཚོན་ཞིང་། དྲང་སྲོང་གི་འབག་གཞི་སེར་སྐྱ་དང་སྨ་
ར་སྨིན་མ་དཀར་པོ་སོགས་གོང་གསལ་ཐང་སྟོང་རྒྱལ་པོའི་ཞལ་
མཚོན་བྱེད་ཡིན། ཡ་མ་གྷན་ཏེའི་འབག་ཕྱེད་དཀར་ཕྱེད་
ནག་བྱས་པ་དེ་ནི་དབྱེན་སྦྱོར་དཀྲུག་ཤིང་མཁན་ངོ་གཉིས་
མཚོན་བྱེད་ཡིན་པ་སོགས་སོ་སོར་རྒྱུ་མཚན་ངེས་ཅན་རེ་ཡོད།
ལE



24 འཆམ།
བོད་མི་གནས་ཡུལ་གྱི་དགོན་པ་མང་པོ་ཞིག་ལ་འཆམ་
རྒྱག་པའི་སྲོལ་ཞིག་ཡོད་ལ་དེར་རྒྱ་ཆེའི་མང་ཚོགས་ཚོས་ཧ་
ཅང་གི་དགའ་པོ་བྱེད་ཀྱི་ཡོད། འཆམ་རྒྱུག་པའི་སྲོལ་དེ་དར་
ནས་ལོ་ཡུན་རིང་པོ་སོང་ཡོད་ཚོད་འདུག ངག་དབང་ཐུབ་
བསྟན་མཆོག་གིས་བྲིས་གནང་བའི་《གཙང་གི་གཟིགས་མོ་
ཆེན་པོ་》ལས་གསལ་བར་གཞིགས་ན། བོད་ཀྱི་དགོན་སྡེ་
ཁག་གི་གར་འཆམ་ནི་ཆོས་ལུགས་ཀྱི་བྱེད་སྒོ་གལ་ཆེན་ཞིག་
ཡིན། དེའང་བོད་ཀྱི་བསྟན་པ་སྔ་དར་ཏེ། རྒྱལ་པོ་ཁྲི་སྲོང་
ལྡེ་བཙན་སོགས་ཀྱི་སྐབས་སུ་ཐོག་མར་རྣལ་འབྱོར་བ་རང་ཉིད་
ཐ་མལ་བའི་རྟོག་པ་དང་བྲལ་ཏེ་ཡི་དམ་ལྷའི་ང་རྒྱལ་གྱི་ངང་
ནས་ལག་ཏུ་མཚོན་ཆ་ལ་སོགས་ པའི་ཕྱག་མཚན་སྣ་ཚོགས་
བསྣམས་ནས་འཆམ་རྒྱག་པ་དེ་ནི་གསང་སྔགས་ཀྱི་ཆོས་ལུགས་
ཁོ་ནར་བརྩིས་ནས་མི་གཞན་གྱིས་རྩ་བ་ནས་ལྟ་མི་ཆོག་པའི་
གསང་བ་ཅན་ཞིག་རེད། དེའི་རྗེས་རིམ་བཞིན་དམངས་
ཁྲོད་ཀྱི་ཟློས་གར་དུ་གྱུར་པ་ནི་ལོ་དགུ་བརྒྱ་ཙམ་གྱི་སྔོན་དུ་ཨ་ལྕེ་
སྣང་སའི་རྣམ་ཐར་གྱི་ཐོག་ནས་རྒྱལ་རྩེ་གནས་རྙིང་དགོན་པའི་
འཆམ་གཟིགས་ལྟད་མོ་ནི་སེར་སྐྱ་མི་སྣ་སུ་འདྲ་ཞིག་གིས་ཀྱང་
བལྟས་ཆོག་པའི་གར་འཆམ་ཞིག་ཡིན་པ་ར་འཕྲོད་གསལ་པོ་
ཐུབ་ཀྱི་ཡོད།
37



གར་འཆམ་གྱི་གཙོ་བོའི་ནང་དོན་ནི་རྣལ་འབྱོར་པའི་
མཛད་ པ་ ཁག་ ལ་ བརྟེན་ ནས་ བྱུང་ བ་ ཞིག་ ཡིན་ པ་ དང་།
ཆོས་ལུགས་གྲུབ་མཐའ་ཁག་སོ་སོའི་ངོ་བོ་དང་ཁྱད་ཆོས་ལ་
གཞིགས་ཏེ་སངས་རྒྱས་བྱང་སེམས་དང་ཞི་དྲག་མཁའ་འགྲོ་
ཡིད་དམ་དངོས་སུ་བྱོན་པའི་ཚུལ་སྟོན་ནས་མི་ཚོར་བསོད་
ནམས་ཀྱི་བྱིན་རླབས་གནང་བ་ཞིག་ཡིན།
25 སྟོད་གཞས།
སྟོད་གཞས་ནི་གཙོ་བོ་སྟོད་མངའ་རིས་རྒྱུད་ནས་དར་
བའི་གཞས་དང་ཞབས་བྲོར་ངོས་འཛིན་པ་དང་དེ་ཡང་བོད་ཀྱི་
དམངས་ཁྲོད་ཞབས་བྲོ་དང་རོལ་མོ་གཅིག་ཏུ་འདྲེས་པ་ཞིག་
ཡིན་པས་དེར་སྟོད་ཁུལ་གྱི་དམངས་ཁྲོད་གླུ་གར་ཞིག་རེད་ཅེས་
བཤད་ཆོག
སྟོད་གཞས་ཀྱི་ཐོག་མའི་ཉམས་འགྱུར་ནི་ཞབས་བྲོ་རྒྱུག་
སྐབས། རྐང་པའི་འདེགས་འཇོག་ཆེ་ལ་ཤུགས་དང་ལྡན་ཏེ།
སྐྱེས་པ་རྣམས་ཀྱི་རྩ་བའི་སྟངས་སྟབས་ནི་གཞུ་མོ་བཀང་ནས་
མདའ་མོ་འཕེན་པའི་བཟོ་དང་། བུད་མེད་རྣམས་ཀྱི་རྩ་བའི་
སྟངས་སྟབས་ནི་སྤུན་བཀལ་ནས་འཐག་ལས་བྱེད་པའི་བཟོ་ལྟ་
བྱེད་པ་ཡིན། འབྲེལ་ཡོད་ཡིག་རིགས་ཀྱི་ནང་དུ་གསལ་བར་
གཞིགས་ན་སྟོད་གཞས་ནི་གླུ་གཞས་དང་ཞབས་བྲོ་ཟུང་དུ་སྦྲེལ་
38



བ་དང་རོལ་དབྱངས་གདངས་འགྱུར་སྙན་པས་ཕོ་མོ་གཞོན་
དར་རྣམས་ཀྱིས་ཀྱང་སྟོད་གཞས་རྒྱག་རྒྱུར་དགའ་པོ་བྱེད་ཀྱི་
ཡོད་པ་རེད། ཞབས་བྲོ་དེའི་རིགས་ལ་ལྷ་སའི་སྒྲ་སྙན་ཞབས་
བྲོའང་ཟེར།
སྟོད་གཞས་འདིར་ད་དུང་རྒྱག་ལུགས་ལྷོ་བྱང་གཉིས་སུ་
དབྱེ་སྲོལ་ཡོད་པ་སྟེ། ལྷོ་ནི་སྟོད་ཀྱི་ལྷོ་རྒྱུད་དུ་གོ་ཞིང་གླུ་གར་
དལ་ཅིང་ལྷོད་ལ་སྙན་འཇེབས་ལྡན་པ་དང་། བྱང་ནི་སྟོད་
བྱུང་རྒྱུད་ལ་ངོས་འཛིན་གནང་བས། གླུ་གར་དཔའ་ཉམས་
དང་ལྡན་ཞིང་བློ་གཤོགས་ཆེ་ལ་བག་ཕེབས་པ་བཅས་ཡོད།
སྟོད་གཞས་ལྷ་སར་དར་ནས་དུས་ཚོད་གང་ཙམ་སོང་རྗེས་དེ་
སྔོན་དལ་གཞས་ཟེར་བ་ལ་རྒྱུང་གཞས་དང་ཞབས་བྲོ་དང་
སྦྲགས་ནས་མགྱོགས་གཞས་གཏོང་བ་དེར་འཁྲུག་གཞས་ཞེས་
རིགས་གཉིས་སུ་དབྱེ་བ་ཡིན།
སྟོད་གཞས་དེ་དབུས་གཙང་ཁུལ་དུ་དར་ཁྱབ་བྱུང་རྗེས་
སྟོད་གཞས་ཀྱི་སྒྲ་གདངས་འགྱུར་ཁུག་སོགས་ལ་དབུས་གཙང་
གླུ་གར་གྱི་ཁྱད་ཆོས་དང་བསྟུན་པའི་འགྱུར་བ་གང་མཚམས་
ཞིག་བྱུང་སྐད་འདུག
གཞན་ ཡང་ མཁས་ པ་ འགའ་ རེའི་ གསུང་ ས་ ལ་
སྟོད་གཞས་ ཞེས་ པ་ ནི་ སྟོད་ པ་ ཕུལ་ བའི་གཞས་ ཀྱི་དོན་ལ་
འཇུག་གསུང་བའང་ཡོད།།



26 ནང་མ།
ནང་མ་ ཞེས་ པའི་ ཞབས་བྲོ་ དེར་ ཞིབ་ འཇུག་ གནང་
མཁན་མང་པོ་བྱུང་ཡོད་ལ་དེའི་ཐད་ཀྱི་རྩོམ་ཡིག་ཀྱང་མི་ཉུང་
བ་ཞིག་མཐོང་རྒྱུ་འདུག འབྲེལ་ཡོད་ཡིག་རིགས་ཏུ་གསལ་
བར་ལྟར་ན་ནང་མ་ནི་རྒྱལ་པོའི་ཕོ་བྲང་ནང་དུ་གཏོང་བའི་
གཞས་ཡིན་པར་ངོས་འཛིན་ཀྱང་དེ་ནི་ཡང་དག་པའི་ལྟ་བ་
ཞིག་མ་ཡིན་ཞིང་། ནང་མ་ནི་གནའ་བོའི་དམངས་ཁྲོད་ཀྱི་
རོལ་མོ་དང་ཞབས་བྲོའི་རྨང་གཞིའི་ཐོག་བསྒྱུར་བཅོས་གོང་
འཕེལ་བྱུང་ བའི་ གླུ་ གཞས་ ཀྱི་ རྣམ་ པ་ ཞིག་ཡིན་ པར་ ངེས།
ནང་མའི་གླུ་གདངས་གནའ་ཉམས་དོད་པ་དང་གར་སྟབས་ཀྱི་
ཉམས་འགྱུར་མཛེས་པ། མི་རིགས་ཀྱི་ཁྱད་ཆོས་ཟབ་མོ་ལྡན་
པ་བཅས་ཡིན་པས་དབུས་གཙང་ཁུལ་དུ་དར་ཁྱབ་ཤིན་ཏུ་ཆེ། །
ནང་མའི་གླུ་གཞས་ཀྱི་གྲུབ་ཆ་ཁག་གསུམ་དུ་དབྱེ་བ་སྟེ།
དང་པོ་འཇོག་དང་བར་དུ་རྒྱང་གཞས། མཇུག་ཏུ་འཁྲུག་
གཞས་བཅས་ཡིན། འཇོག་ནི་རོལ་མོ་དཀྲོལ་བ་ལས་གཞས་
དང་ཞབས་བྲོ་གཉིས་ཀ་མེད། དེ་ནི་གཞས་འགོ་འཛུགས་
པའི་ གདངས་ དབྱངས་ ཡིན། རྒྱུང་ གཞས་ ཀྱི་ གདངས་
དབྱངས་ནི་ནང་མའི་སྙིང་བཅུད་ལྟ་བུ་ཞིག་ཡིན་པས་གཞས་
གདངས་སྙན་ཞིང་བག་ཕེབས་པ། ཞབས་བྲོ་དངོས་དེ་ཙམ་
མེད་པ་ལ་གར་མཁན་གྱིས་ལུས་ཀྱི་སྟངས་སྟབས་ཀྱི་སྒེག་ཉམས་
40



དང་གུས་ལུགས་ཀྱི་རྣམ་པ་མཚོན་བྱེད་དུ་སྐབས་རེ་ཕྱག་འབུལ་
དང་ཐལ་མོ་སྦྱོར་བ་ལ་ སོགས་ ཀྱི་ གུས་འབུལ་ཞུ་སྲོལ་ ཡོད།
འཁྲུག་གཞས་ནི་མཚམས་ཚིགས་ཀྱི་འགྱུར་ཁུགས་མྱུར་ལ་སྤྲོ་
སྣང་འཕེལ་བ་ཞིག་ཡིན་པས་དེ་ནི་ནང་མའི་གཞས་ཀྱི་ཆེས་
འཁྲུག་ཤོས་སུ་གྱུར་པའི་མཚམས་དེ་ཡིན། སྟོད་གཞས་དང་
ནང་མ་གཉིས་ཕྱོགས་མང་པོའི་ཐད་ཕན་ཚུན་ཤུགས་རྐྱེན་ཆེན་
པོ་ཐེབས་ཡོད་པས། ནང་མའི་གཞས་ནང་གི་རྩ་བའི་སྟངས་
སྟོབས་མང་པོ་ཞིག་ཀྱང་སྟོད་གཞས་ལ་བལྟས་ནས་བྱུང་བ་
དང་། ནང་མའི་གཞས་ཚིག་ཕལ་ཆེ་བ་དྲུག་ཚིག་ཡིན་པ་
དང་ནང་དོན་ཡང་ཕུན་སུམ་ཚོགས་པོ་ཡོད་པས་གཏོང་བྱའི་
རོལ་མོ་ནི་སྒྲ་སྙན་དང་། གླིང་བུ། ཡང་ཆིན། པི་ཝང་།
ལིང་ཤང་། དལ་ཆེན། གན་ཆག་ བཅས་ ལས་ རོལ་མོ་
གཞན་སྤྱོད་སྲོལ་མེད།
27 སྒོར་གཞས།
སྒོར་གཞས་ཞེས་པ་ནི་གཞས་རར་ཞུགས་མཁན་རྣམས་
ལག་གདང་སྦྲེལ་ནས་སྒོར་མོར་བྱས་ཏེ། འཁྲབ་པའི་གླུ་གར་
ཞིག་ཡིན་ཏེ་སྐྱེས་ཕོ་མོ་ལྷན་དུ་འཛོམས་ནས་སྐྱེས་པས་བསྐུལ་
ཏེ་བུད་མེད་ཀྱིས་ལེན་པའམ་བུད་མེད་ཀྱིས་བསྐུལ་ཏེ་སྐྱེས་པས་
ལེན་པ་སོགས་ཀྱི་སྤྲོ་སྣང་ཆེ་ལ་ངལ་རྩོལ་གྱི་རྣམ་པ་ཤིན་ཏུ་ཟབ་



མོ་ལྡན་པ་ཞིག་ཡིན།
མདོ་སྨད་དང་དབུས་གཙང་ཁུལ་གྱི་རྒྱ་ཆེའི་གྲོང་གསེབ་
ཏུ་སྒོར་གཞས་དར་གསོ་ཤིན་ཏུ་ཆེན་པོ་ཡོད།
སྒོར་གཞས་ལ་རོལ་མོའི་རམ་འདེགས་མི་དགོས་པར་
གཞས་འགོ་དལ་གྱི་གླུ་རུ་ལེན་པ་དང་གཞས་མཇུག་འཁྲུག་པོའི་
ཞབས་བྲོས་གཅོད་པའི་ཁྱད་ཆོས་ལྡན་ཡོད།
བོད་ཡུལ་ གྱི་ སྒོར་ གཞས་ ནི་ རྩ་ བའི་ ཆ་ ནས་ གཅིག་
མཚུངས་ཡིན་ཀྱང་ཡུལ་ལུང་སོ་སོའི་ཁྱད་ཆོས་མི་འདྲ་བར་
བརྟེན་ནས་ སྒོར་གཞས་ ལའང་ གཙང་ གི་ སྒོར་ གཞས་ དང་།
ལྷོ་ཁའི་སྒོར་གཞས། སྟོད་ཀྱི་སྒོར་གཞས་སོགས་ཡོད་པས།
ཞབས་བྲོའི་སྟངས་ སྟབས་དང་། གཞས་གདངས་ གཞས་
ཚིག་སོགས་ལ་ཡུལ་ལུང་སོ་སོའི་ཁྱད་ཆོས་མི་འདྲ་བ་ཕྲན་བུ་
ཡོད།
28 རྒྱལ་གཞུས།
རྒྱལ་གཞས་ཞེས་པ་ནི་གཙང་ཁུལ་གྱི་དིང་རེ་དང་ས་སྐྱ་
ཁུལ་དུ་དར་ཆེ་བའི་དམངས་ཁྲོད་ཀྱི་སྒྱུ་རྩལ་ཐུན་མོང་མིན་པ་
ཞིག་རེད། དེ་ནི་ཆོས་རྒྱལ་སྲོང་བཙན་སྒམ་པོའི་དུས་ནས་
དར་བ་ཡིན་སྐད་འདུག རྒྱལ་གཞས་རྒྱག་སྐབས་སྐྱེས་པ་
ཚོས་གནའ་རབས་ཀྱི་དཔོན་ཆས་གྱོན་པ་དང་། བུད་མེད་
42



ཚོས་གཙང་མོའི་ཆས་གོས་སྤུས་ནས་རྒྱུག་པ། གཞས་ཚིག་གི་
ནང་དོན་རྒྱུ་ཆེ་ལ་ཕུན་སུམ་ཚོགས་པ་དང་། ཞབས་བྲོ་རྒྱག་
སྐབས་ལུས་ཀྱི་སྟངས་སྟབས་དལ་བ་ནས་མགྱོགས་སུ་གཏོང་བ་
སོགས་ཀྱི་འགྱུར་ལྡོག་ཆེ་ལ་ ས་ གནས་ ཀྱི་ ཁྱད་ཆོས་ ཟབ་ པ་
བཅས་ཡིན་པ་དང་། རྒྱལ་གཞས་དེ་འགོ་ཚུགས་རྗེས་ཡུན་
རིང་རྒྱུག་དགོས་ཀྱི་ཡོད། འགའ་ཤས་ཉིན་འཁྱོངས་རྒྱུག་
པའི་སྲོལ་ཡང་ཡོད།
29 བྲོ།
བྲོ་ནི་ ཞབས་ བྲོའི་ གར་ སྟབས་ བག་ ཕེབས་ ལ་ རོལ་
དབྱངས་ཀྱི་འགྱུར་ཁུག་མྱུར་བ་ཞིག་ཡིན་ཞིང་། དེ་ཡང་ཆབ་
མདོ་ཁུལ་གྱི་རལ་པ། (རམ་འདེགས་ཀྱི་རོལ་མོ་རྔ་གཤང་
གིས་བྱེད་) དང་དབུས་གཙང་ཁུལ་གྱི་བྲོ་གཞས་སོགས་ཡིན།
རྔ་གཤང་དཀྲོལ་ནས་འཁྲབ་པའི་བྲོ་ནི་བྲོའི་ནང་གི་གར་
སྟབས་འཁྲུག་ཤོས་ཤིག་ཡིན། དེ་ཡང་སྐྱེས་པ་རྣམས་ཀྱིས་
ལག་ཏུ་གཤང་ལང་ཁྱེར་བ་དང་བུ་མེད་རྣམས་ཀྱིས་ལག་ཏུ་རྔ་
ཁྱེར་ཏེ་དལ་བ་ནས་འཁྲུག་པའི་ཕྱོགས་སུ་རིམ་བསྐྱོད་ཀྱིས་
འཁྲབ་པའི་གར་སྟེགས་ཀྱི་རྣམ་པ་ཤིན་ཏུ་སྤྲོ་སྣང་འཕེལ་བ་



ཞིག་ཡིན།
ཞབས་བྲོའི་འཁྲབ་མཚམས་འཁྲུག་ཏུ་འགྲོ་དུས་སྐྱེས་པ་
རྣམས་ཀྱིས་ལག་གཡས་ཀྱིས་གཤང་ལང་དཀྲོལ་བ་དང་བུད་
མེད་རྣམས་ཀྱིས་ལག་གི་རྔ་བོ་རྡུང་བཞིན་ལུས་ཀྱི་སྟངས་སྟབས་
ཀྱི་བདེ་རྩལ་སྣ་ཚོགས་འདོན་པ་ཡིན། རྔ་དང་གཤང་ལང་གི་
བྲོ་ནི་སྟངས་སྟབས་འགྱུར་ལྡོག་ཆེ་ལ་འཁྲུག་ཆ་དོད་པས་ལྟད་
མོ་བའི་ཚོགས་ལ་ངོ་མཚར་དང་སྤྲོ་སྣང་། བག་ཕེབས་བཅས་
ཀྱི་ཚོར་བ་འགོག་མེད་དུ་ཡོང་བ་ཡིན། །
གཙང་གི་བྲོ་གཞས་ནི་ཤས་ཆེ་བ་དུམ་མཚམས་དབྱེ་ནས་
འཁྲབ་པ་དང་། དུམ་མཚམས་སོ་སོའི་དབར་རྔ་བོའི་བཤད་
པ་བརྗོད་དེ་རྔ་བོ་དབྱུག་པས་སྣུམ་བཞིན་གླུ་བླངས་ཏེ་ལུས་ཀྱི་
སྟངས་སྟབས་ ཐད་ཤ་ བ་ ཐང་ལ་རྒྱུག་པ་དང་བྱིའུ་ཆུང་ཟས་
རིགས་འཚོལ་བའི་ཚུལ་ལ་ལད་མོ་བྱེད་པ་སོགས་ཀྱི་རྣམ་པས་
རྒྱུན་ཡོད།
ལྷ་ས་དང་ལྷོ་ཁའི་བྲོ་གཞས་ནི་གླུ་མཚམས་རེ་ལ་ཞབས་
བྲོ་རེ་རྒྱག་པ་དང་བསམ་ཡས་གཙུག་ལག་ཁང་བཞེངས་ཚུལ་གྱི་
རྣམ་པའང་ཡོད་པའི་གར་སྟབས་ལྟ་ན་སྡུག་ལ་བག་ཡངས་པ།
ངལ་རྩོལ་གྱི་སྣང་ཚུལ་ཟབ་པ་བཅས་ཀྱི་ཁྱད་ཆོས་དང་ལྡན་པ་
ཞིག་ཡོད།



རྒྱན་རིས་ཀྱི་སྐོར།
30 གན་ཇིར།
བོད་ཀྱི་དགོན་པ་དང་། ལྷ་ཁང་། ཕོ་བྲང་སོགས་ཀྱི་
ཡང་སྟེང་དུ་གསེར་ཟངས་ལས་གྲུབ་པའི་གན་ཇི་རའི་ཏོག་
འཛུགས་དགོས་དོན་ནི་མིག་གི་མཛེས་རྒྱན་ཙམ་མིན་པར་།
དེར་བསྟན་བྱའི་ནང་དོན་གཏིང་ཟབ་པོ་ཞིག་ཡོད་པ་འདི་ལྟ་
སྟེ། དྲིལ་བུའི་གཟུགས་ལས་དོན་ཡོད་གྲུབ་པ་དང་། བུམ་
པའི་གཟུགས་ལས་མི་བསྐྱོད་པ། པད་མའི་གཟུགས་ལས་
འོད་ དཔག་ མེད། འཁོར་ལོའི་ གཟུགས་ལས་ རྣམ་ སྣང་།
ནོར་བུའི་གཟུགས་ལས་རིན་འབྱུང་ བཅས་ མཚོན་པར་བྱེད་
པས། དེ་ནི་རྒྱལ་བ་རིགས་ལྔའི་མཚོན་བྱེད་བླ་ན་མེད་པ་
ཞིག་ཡིན།
31 རི་དྭགས་ཆོས་འཁོར།
རང་རེའི་དགོན་སྡེ་ཁག་གི་ཡང་རྩེར་རིག་རྒྱུ་མང་བའི་
ས་



འཁོར་ལོ་དང་རི་དྭགས་ཀྱི་གཟུགས་ལས་གྲུབ་པའི་བཀོད་པ་ཡ་
མཚན་ཅན། རི་དྭགས་ཆོས་འཁོར་ཞེས་པ་དེ་ནི། གདུལ་
བྱའི་སེམས་ཅན་ཐམས་ཅད་དམ་པའི་ཆོས་ལ་ཁུག་པའི་དོན་
ཡིན་རུང་། ཞིབ་པར་ཞུ་ན། འཁོར་ལོའི་གྲུབ་ཆ་གཙོ་བོ་
གསུམ་སྟེ། འཛིན་བྱེད་ཀྱི་ལྟེ་ བ་ དང་། གཅོད་བྱེད་ཀྱི་
རྩིབས། སྡུད་བྱེད་ཀྱི་མུ་ཁྱུད་གསུམ་ལས། ཚུལ་ཁྲིམས།
ཏིང་འཛིན། ཤེས་རབ་བསླབ་པ་གསུམ་མམ་ཡང་ན་འདུལ་
བོ། མདོ་སྡེ། མངོན་པ་བཅས་ཆོས་སྡེ་སྣོད་གསུམ་མཚོན་
ལ; རི་དྭགས་ཕོ་མོ་གཉིས་པོས་ཆོས་འཁོར་གྱི་རྩེ་མོར་བློ་རྩེ་
གཅིག་ཏུ་ལྟ་བ་ནི། ཕྱི་ནང་གི་གྲུབ་མཐའ་འཛིན་མཁན་གང་
ཟག་སུ་འདྲ་ཞིག་ཡིན་ཡང་། མཐར་ཐུག་འབྲས་བུ་སྐུ་གསུམ་
ལ་དམིགས་ ཤིང་། བགྲོད་པའི་ལམ་ ནི་ སངས་ རྒྱས་ ཀྱིས་
བསྟན་པའི་ལམ་མཆོག་ཏུ་གྱུར་པ་བསླབ་པ་གསུམ་ལས་གཞན་
གང་ཡང་མེད་པ་རབ་ཏུ་མཚོན་བྱེད་ཅིག་ཡིན། །
དེ་ ཡང་ དོན་ དམ་ དུ་ འཁོར་ ལོ་ རྩིབས་ བརྒྱུད་ ལས།
འཕགས་ལམ་ཡན་ལག་བརྒྱུད་དང་བཅས་པའི་སངས་རྒྱས་ཀྱི་
བཀའ་ཡོད་དོ་ ཅོག་དང་། རི་དྭགས་ ཕོ་ མོ་ གཉིས་ ལས།
ཐབས་དང་ཤེས་རབ་གཉིས་མཚོན་གྱི་ཡོད་པས། དོན་ལ་
སངས་རྒྱས་ཀྱི་གོ་འཕང་ཐོབ་དགོས་ན། ངེས་པར་དུ་ཐབས་
དང་ཤེས་རབ་གཉིས་ཟུང་འབྲེལ་བྱ་དགོས་པའི་ནང་པ་སངས་
རྒྱུས་པའི་རིང་ལུགས་གཏིང་ཟབ་ཞིག་མཚོན་གྱིཡོད།
6



32 ཐུག
ཐུག་ཅེས་པ་ནི་གཡག་གི་རྩིད་པ་ནག་པོ་ལས་གྲུབ་པའི་
ཐུག་རལ། ལྕགས། མེ་རི་གསུམ་དང་ལྡན་པ་ཞིག་ཡོད།
དགོན་ཁང་གི་དབུ་རྩེར་ཐུག་འཛུགས་དགོས་དོན་ནི་ཆོས་སྐྱོང་
སྲུང་མའི་རྟེན་གནས་ཀྱི་མཚོན་བྱེད་ཅིག་ཡིན་ཞིང་། དགོན་
པའམ་ལྷ་ཁང་དེས་ཆོས་སྐྱོང་སྲུང་མ་གང་ཞིག་བརྟེན་གྱི་ཡོད་
པ་དེའི་རྟེན་མཁར་ལ་བརྩི་ཞིང༌། ཐུག་ཞེས་པ་དེ་རང་གར་
བཙུགས་པས་མི་འགྲིག་པར། དེར་གཟུངས་དང་། སྲོག་
ཤིང་། སྒྲུབ་བཞག་བཅས་བྱེད་དགོས་ཀྱི་ཡོད། ཐུག་མང་
ཆེ་བ་ཚོན་མདོག་ནག་པོ་ཡིན། འོན་ཀྱང་དགོན་པ་སོ་སོའི་
སྲུང་མའི་ཞལ་མདོག་མི་འདྲ་བར་བརྟེན་ནས། ཚོན་མདོག་
དཀར་པོ་དང་དམར་པོ་བཞེངས་བའང་འགའ་ཤས་མཐོང་རྒྱུ་
ཡོད།
ཡང་དེར་ཆོས་ཕྱི་པ་མུ་སྟེགས་པ་ནང་པ་སངས་རྒྱས་ལ་
ཁུག་ནས་རང་གི་སྐྲ་ཕུད་ཆོས་ལ་ཕུལ་བའི་དོན་ལ་འཇུག་ཟེར་
བ་དང་། ཚན་རིག་ཐོག་ནས་དགོན་པའི་བཟོ་བཀོད་ལ་ཐོག་
གི་འཇིགས་པ་མི་ཡོང་བ་བྱེད་པའི་མཐུ་ནུས་ཡོད་གསུང་བ་
ཡང་ཡོད།



33 ཤམ་བུ།
བོད་མིས་སྒོ་དང་སྒེ་ཁུང་ལ་ཤམ་བུ་རྒྱུག་རྒྱུར་དྭངས་ཞེན་
ཆེན་པོ་བྱེད་སྲོལ་ཡོད། ལྷག་པར་དུ་ལོ་གསར་གྱི་སྔ་ནུབ་དུ་
སྒོ་སྒེ་ཁུང་གི་ཤམ་བུ་ཚང་མ་གསར་པ་བརྗེ་ལ། གཉེན་སྒྲིག་
སོགས་ཀྱི་མཛད་སྒོ་ཚུགས་སྐབས་ཀྱང་ཤམ་བུ་གསར་པ་རྒྱག་
སྲོལ་ཡོད། སྒོ་དང་སྒེ་ཁུང་ལ་ཤམ་བུ་རྒྱག་དགོས་དོན་གང་
ཡིན་ཟེར་ན། དེའི་ ཐད་ཀྱི་ ཁ་ གསལ་ཡིག་རིགས་ སོགས་
མཇལ་མ་བྱུང་ཡང་། རྒན་རབས་ལ་བཅར་འདྲི་ཞུས་པ་ལྟར་
ན། ཤམ་བུ་རྒྱག་པའི་སྲོལ་ནི་བཀྲ་ཤིས་རྟེན་འབྲེལ་གྱི་མཚོན་
རྟགས་ཤིག་ཡིན་ཏེ། ལོ་གསར་དང་རྟེན་འབྲེལ་གྱི་མཛད་སྒོ་
ཚུགས་སྐབས་ཤམ་བུ་གསར་པ་རྒྱག་སྲོལ་ཡོད་པ་དང་། མི་
འདས་གྲོང་སོགས་བཀྲ་མི་ཤིས་པའི་བྱ་བ་བྱུང་སྐབས་མྱ་ངན་
མཚོན་ཆེད་དུ་ཤམ་བུ་ཕབ་སྲོལ་ཡོད་པ་བཅས་ཀྱི་ཐོག་ནས་
ཤམ་བུ་རྒྱག་པའི་སྲོལ་དེ་རྟེན་འབྲེལ་མཚོན་བྱེད་ཡིན་པ་དང་
གཅིག སྒོ་དང་སྒེ་ཁུང་ལ་ཤམ་བུ་རྒྱུག་པ་དེ་ཁང་པའི་མཛེས་
ཆའི་ཆེད་དུ་ཡིན་པ་ནི་གཏན་འཁེལ་བཤད་ཆོག་པ་ཞིག་ཡིན།
མི་སོ་སོའི་འབྱོར་པར་གཞིགས་ཏེ་འབྱོར་པ་ཅན་གྱིས་གྲུ་རྩེའི་
ཤམ་བུ་རྒྱུག་གིན་ཡོད་ལ་དེ་མིན་གྱིས་རས་ཀྱི་ཤམ་བུ་རྒྱག་གི་
ཡོད་པ་དང་གཉིས། བོད་མིའི་ཁང་པའི་སྒོ་དང་སྒེ་ཁུང་ལ་
མཛེས་སྡུག་ལྡན་པའི་ཚོན་རྩི་གཏོང་སྲོལ་ཡོད་པས་ཤམ་བུ་རྒྱག་
48



པ་དེས་མཛེས་རྒྱན་དང་རྟེན་འབྲེལ་མཚོན་བྱེད་ཁོ་ན་མིན་པར་
སྒོ་སྒེ་ཁུང་གི་ཚོན་རྩེར་སྲུང་སྐྱོབ་ཀྱི་ནུས་པའང་ཐོན་ཐུབ་ཀྱི་
ཡོད་པ་དང་གསུམ་བཅས་སོ།། གཞན་ཡང་གཙང་ཁུལ་ལྟ་
བུར་ཆ་བཞག་ན་དེར་ཆར་ཡོལ་ཞེས་འབོད་སྲོལ་ཡོད་པས།
དེ་ལས་ཀྱང་གང་གི་དོན་བྱེད་ནུས་པ་མདོ་ཙམ་རྟོགས་ཐུབ།
34 རྒྱུལ་མཚན།
བོད་རིགས་ས་ཁུལ་གྱི་གཙུག་ལག་ཁང་དང་། དགོན་
པ། ལྷ་ཁང་སོགས་ཀྱི་ཡང་སྟེང་དུ་གསེར་ཟངས་དན་གོས་
སོགས་ལས་ གྲུབ་ པའི་ རྒྱལ་ མཚན་ མང༌ པོ་ མཐོང་རྒྱུ་ ཡོད།
རྒྱལ་མཚན་འཛུགས་པའི་དགོས་པ་གང་ཡིན་མང་པོ་ཞིག་གིས་
མཁྱེན་རྟོགས་ དེ་ ཙམ་ མེད། རྒྱལ་ མཚན་ དེ་ ཉིད་ གསེར་
ཟངས་དང་དར་ཚོན་གང་ལས་གྲུབ་པ་ཡིན་ཀྱང་ངོ་བོའི་ཐོག་
ནས་གླེང་ན། རྣམ་པར་རྒྱལ་བའི་མཚོན་རྟགས་དར་ཆ་ལྟ་བུ་
ཞིག་ལ་ཟེར་བ་ཡིན། དེའི་སྟེང་ལ་ཤམ་བུ་གསུམ་བརྩེགས་
ཡོད་ པ་ནི་རྣམ་སྲས་ཀྱི་རྒྱལ་མཚན་དང་། ཤམ་བུ་དགུ་
བརྩེགས་ཡོད་པ་ནི་བཀྲ་ཤིས་དགུ་བརྩེགས་ཀྱི་མཚོན་རྟགས་
ཡིན། གསེར་ཟངས་དང་ཡང་ན་རག་སོགས་ལས་གྲུབ་པའི་
རྒྱལ་མཚན་གྱི་ལྡེབས་སུ་བྱ་ཁྱུང་སེང་གེའི་ལུས་ཅན། ཆུ་སྲིན་
དུང་གི་མཇུག་མ་ཅན། ཉ་མགོ་སྲམ་གྱི་ལུས་ཅན་བཅས་
བ།



མཆིས་པ་དག་ནི་མི་སྙན་མི་མཐུན་པའི་ཕྱོགས་ཐམས་ཅད་ལས་
རྣམ་པར་རྒྱལ་བའི་མཚོན་དོན་དུ་གྲགས།
35 རྣམ་བཅུ་དབང་ལྡན།
རྣམ་བཅུ་དབང་ལྡན་ཞེས་པ་ནི་དཔལ་དུས་ཀྱི་འཁོར་
ལོའི་གཟུགས་སྔགས་ལཉྫའི་ཡེ་གེ་ཧོ་ཀྵ་མ་ལ་ཝ་ར་ཡཾ་བརྩེགས་
ནས་གྲུབ་པའི་རི་མོའི་གཟུགས་ཐུན་མོང་མིན་པ་ཞིག་ཡིན།
རྟེན་གཞལ་ཡས་ཁང་གི་འོག་གཞི་རླུང་མེ་ཆུ་སའི་དཀྱིལ་འཁོར་
བཞི་ཡ་ར་ལ་ལ་དང་། རི་རབ་གཞལ་ཡས་ཁང་བཅས་པ་མ།
བརྟེན་པ་སྐུ་གསུང་ཐུགས་ཀྱི་ལྷ་རྣམས་ཀྵ། ཐུགས་དཀྱིལ་གྱི་
ལྷ་རྣམས་ཧ། བདེ་ཆེན་འཁོར་ལོའི་ལྷའི་སྐུ་སྲུང་ཐུགས་ཟླ་
ཚེས་ཐིག་ལེ་ནཱ་ད་སྟེ། རྟེན་བརྟེན་པའི་ལྷ་རྣམས་མཚོན་པར་
བྱེད་གསུང་རུང་། ལྷ་ས་ཁྲེན་ཀོན་ཆུས་ཀྱིས་བྲིས་གནང་བའི་
རྣམ་བཅུ་དབང་ལྡན་གྱི་འགྲེལ་བཤད་ལ། “གཉིས་མེད་
དུས་ཀྱི་འཁོར་ལོའི་རྣམ་བཅུ་དབང་ལྡན་དུ་གྲགས་པ་དེ་ནི་
འབྱུང་བ། རླུང་། མེ། ས། ཆུ། རི་རབ་སྟེ་སྟོན་པ་
རྣམ་ ལྔ་ དང་། འདོད་ གཟུགས་ དང་། གཟུགས་ མེད།
ཉི་མ། ཟླ་བ་གཉིས་བཅས་གཡོ་བ་རྣམ་པ་བཞི། ཀུན་ཁྱབ་
སྒྲ་གཅན་ནམ་མཁའི་ལྡིང་དང་བཅས་བཅུ་པོ་དེ་འཇིག་རྟེན་གྱི་
སྣོད་བཅུད་དུ་གྲུབ་པའི་ཁང་བཟང་གི་རྒྱུན་དུ་སྨྲས་ན་རྟེན་
50



འབྲེལ་གྱི་ དགོས་ པ་ ཁྱད་ པར་ ཅན་ ཡོད་ པར་ མཚོན་ ནོ།”
ཞེས་བྲིས་གནང་བར་རྒྱུ་མཚན་ཆེ་ཙམ་འདུག་སྙམ།
36 བཀྲ་ཤིས་རྫས་བརྒྱུད།
བཀྲ་ཤིས་རྫས་བརྒྱུད་ཅེས་པ་ནི་མེ་ལོང་དང་། གྱི་
ཝང་། ཞོ། ཙ་དུ་ཅ། ཤིང་ཏོག་བིལ་བ། དུང་དཀར་
གཡས་འཁྱིལ། ལི་ཁྲི། ཡུངས་དཀར་བཅས་བརྒྱུད་ལ་བྱ་
སྟེ། རང་རང་གི་བསྟན་བྱ་རྣམས་མདོ་ཙམ་ཞུ་ན།
དང་པོ་མེ་ལོང་ནི་ལུས་ཅན་ཐམས་ཅད་རྒྱུལ་བའི་ཡེ་ཤེས་
སྒྲིབ་བྲལ་མངོན་འགྱུར་གྱིས་རྣམ་དག་ ཆོས་ ལ་ ཐོགས་མེད་
ལོངས་སྤྱོད་པའི་བཀྲ་ཤིས་རྫས་སུ་བྱིན་གྱིས་བརླབས་པའི་དོན་
ལ་འཇུག་པ་དང༌།
གཉིས་པ་གི་ཝང་ནི་ཉོན་མོངས་ཟུག་ངུའི་ནད་དང་སྡུག་
བསྔལ་དག་པའི་སྨན་མཆོག་ཆོས་ཉིད་ཀྱི་དོན་རབ་ཏུ་རྟོགས་
པར་འཇུག་པ།
གསུམ་པ་ཞོ་ནི་དུག་གསུམ་ཞི་ཞིང་སྙིང་པོ་རྣམ་དག་ཡེ་
ཤེས་མཆོག་རབ་རྟོགས་པར་འཇུག་པ།
བཞི་པ་རྩ་དུ་རྦ་ནི་ཉོན་མོངས་སྐྱེ་ཤིའི་རྒྱུན་ཆད་པའི་རྡོ་
རྗེ་སེམས་པའི་ཚེ་སྟེ། འཆི་མེད་ཐོབ་པར་འཇུག་པ།
ལྔ་པ་ཤིང་ཏོག་བིལ་བ་ནི་འཇིག་རྟེན་ལས་འདས་པའི་



བྱང་ཆེན་སྤྱོད་པའི་རྒྱུ་རྐྱེན་རྣམ་པར་དག་པའི་འབྲས་བུར་
སངས་རྒྱས་ཀྱི་གོ་འཕང་མངོན་འགྱུར་གྱི་དོན་ཀུན་འགྲུབ་པར་
འཇུག་པ།
དྲུག་པ་དུང་དཀར་གཡས་འཁྱིལ་ནི་ཐེག་གསུམ་ཆོས་
འཁོར་གང་འདུས་མ་ནོར་བ་ཡོངས་སུ་སྟོན་པར་འཇུག་པ།
བདུན་པ་ལི་ཁྲི་ནི་སྲིད་གཞིའི་དཔལ་འབྱོར་ཀུན་ལ་ཆོས་
ཀྱི་རྒྱལ་སྲིད་ཆེན་པོས་དབང་བསྒྱུར་བར་འཇུག་པ།
བརྒྱད་པ་ཡུངས་དཀར་ནི་བདུད་བགེགས་བར་ཆད་
མཐའ་དག་གི་གཡུལ་ལས་རྒྱལ་ བའི་ མཐུ་ སྟོབས་ ལ་ དབང་
འབྱོར་བའི་བཀྲ་ཤིས་རྫས་ལ་འཇུག་པ་བཅས་སོ།
37 ཉི་ཟླ་གཡུང་དྲུང་།
བོད་པ་ཚོས་ཉིན་ཟླ་གཡུང་དྲུང་གི་རི་མོར་ཧ་ཅང་དགའ་
པོ་གནང་གི་ཡོད། བོད་ཀྱི་ས་ཁུལ་མང་ཆེ་བར་སྒོ་དང་
བཅས་པའི་ཁང་པའི་ཕྱི་ནང་གང་སར་རི་མོ་དེ་རིག་རྒྱུ་མང་བ་
མ་ཟད། གྱོན་ཆས་དང་སྲམ་རྒྱུན་གྱི་ཐོག་ཏུ་ཡང་རི་མོ་དེ་
རྒྱུག་སྲོལ་ཡོད། དེ་ནི་ཕྱི་ཡི་མཛེས་རྒྱན་ཙམ་ཞིག་ཅི་ནས་
ཀྱང་མིན་ པར། བོན་ ལུགས་ དང་ འབྲེལ་ བའི་ ནང་ དོན་
གཏིང་ཟབ་ཞིག་ཡོད་དེ། གཡང་སྒྲུབ་ལས། “ཚེ་ཡི་ཉི་མ་
མི་ནུབ་རབ་ཏུ་གསལ། བསོད་ནམས་ཟླ་བ་ཡར་ངོའི་ཟླ་ལྟར་



འཕེལ། རིགས་རྒྱུད་མི་འགྱུར་གཡུང་དྲུང་ཇི་ལྟར་བརྟན།
བཀྲ་ཤིས་དེས་ཀྱང་དེང་འདིར་བདེ་ལེགས་ཤོག” ཞེས་གསལ་
བ་ཇི་ བཞིན་ ཉི་ ཟླ་ གཡུང་ དྲུང་ ལས། ཚེ་ རིང་ བ་ དང་།
བསོད་ནམས་འཕེལ་བ། རིགས་རྒྱུད་མི་འགྱུར་བ་ལ་སོགས་
ཀྱི་རྟེན་འབྲེལ་མང་པོ་ཞིག་མཚོན་གྱི་ཡོད།
38 ནོར་བུ་དགའ་འཁྱིལ།
སྤྱིར་ན་མི་རིགས་གང་འདྲ་ཞིག་ཡིན་ནའང་ནོར་བུའི་
རིགས་ལ་ཚང་མས་མཉེས་པོ་གནང་གི་ཡོད། དེས་མ་ཚད་
བོད་རིགས་མི་དམངས་ཚོས་ནོར་བུའི་རིགས་དེ་ལེགས་ཚད་
འཛིན་ས་གཙོ་བོར་བཟུང་ནས་ཅ་ལག་ཡག་པོ་ཞིག་དང་མི་
བཟང་པོ་ཞིག་རིག་ན། དེར་ནོར་བུ་རང་རེད། ཅེས་
བསྔགས་བརྗོད་བྱེད་སྲོལ་ཡོད། དེ་ལྟ་བུའི་བསམ་པའི་འདུ་
ཤེས་འོག ཆོས་ལུགས་ ལ་ དད་ མོས་ མཛད་ མཁན་ རྗེས་
འབྲངས་ པ་ཚོས་ཀྱང་། རང་རང་གི་བློ་གྲོས་ཀྱི་རྩལ་ལ་
བརྟེན་ནས། ནོར་ བུ་ དགའ་ འཁྱིལ་ ཞེས་ པའི་ རི་ མོའི་
གཟུགས་བརྙན་ གསར་དུ་ བཞེངས་ པ་ མ་ ཟད། གང༌ གི་
བསྟན་བྱའི་ ནང་ དོན་ ཡང་ གཏན་ འཁེལ་ མཛད་ པ་ རེད།
ནོར་བུ་དགའ་འཁྱིལ་ལའང་གཉིས་ལྡན་དང་། གསུམ་ལྡན།
བཞི་ལྡན་བཅས་ཁག་མི་འདྲ་བ་བཞི་ཙམ་ཡོད། ནོར་བུ་
53



དགའ་འཁྱིལ་གཉིས་ལྡན་ནི་ཐབས་དང་ཤེས་རབ་མཚོན་བྱེད་
ཡིན་པ་དང་། ནོར་བུ་དགའ་འཁྱིལ་གསུམ་ལྡན་ནི་སྐྱེས་བུ་
ཆེ་འབྲིང་ཆུང་གསུམ་མཚོན་བྱེད་ཡིན་ཞིང་། ནོར་བུ་དགའ་
འཁྱིལ་ བཞི་ ལྡན་ ནི་ དགའ་ པ་ བཞིའི་ མཚོན་ རྟགས་ ཡིན།
དགའ་བ་བཞི་ནི་དགའ་བ་དང༌། མཆོག་དགའ་བ། ཁྱད་
པར་དགའ་བ། ལྷན་སྐྱེས་ཀྱི་དགའ་བ་བཅས་ལ་ཟེར་བ་ཡིན།
39 ཚེ་རིང་དྲུག་སྐོར།
ཚེ་རིང་དྲུག་སྐོར་གྱི་རི་མོའི་གཟུགས་བརྙན་དེ་ནི་བོད་
པའི་ཁྱིམ་ཚང་མང་ཆེ་བའི་ནང་རྟག་ཏུ་རིག་རྒྱུ་མང་བའི་རི་མོ་
ངོ་མཚར་ཅན་ཞིག་རེད། དེའི་བྱུང་སྟངས་སྐོར་དམངས་
ཁྱོད་ཀྱི་བཤད་སྲོལ་ལྟར་ན། འདི་ལྟ་སྟེ། རྡོ་རྗེའི་ཆོས་སུ་
གྲུབ་པའི་བྲག་རི་དེའི་ངོགས་ནས། འཆི་མེད་བདུད་རྩིའི་
རྒྱུན་མཆོག་ལྷུང་ལྷུང་སྙན་པའི་སྒྲ་དང་བཅས། འཛད་མེད་
རྒྱུན་མར་འབབ་པའི་བརླན་བཤེར་ལས། རོ་མཆོག་བརྒྱུད་
ལྡན་འབྲས་བུ་གཡུར་ཟ་བའི་ཚེ་རིང་ལྗོན་ཤིང་བྱུང་། དེ་ཡི་
དྲུང་དུ་ཚེ་དང་ཡེ་ཤེས་དཔག་མེད་མགོན་པོའི་བྱིན་བརླབས་
སྙིང་ལ་ཞུགས་པའི་ཡེ་ཤེས་ཏིང་འཛིན་མངོན་འགྱུར་གྱི་དྲང་
སྲོང་སྟེ། མི་ཚེ་རིང་བྱུང་། དྲང་སྲོང་དེ་ཡིས་ཆབ་གཏོར་
རིལ་བུའི་ཚོགས་ལོངས་སུ་སྤྱད་པས། རི་དྭགས་ཚེ་རིང་བྱུང་།
54



ཚེ་རིང་ལྗོན་ཤིང་གི་འབྲས་བུ་དང་འཆི་མེད་བཏུང་བའི་རྒྱུན་
ལ་ལོངས་ སུ་ སྤྱད་ པ་ ལས། བྱ་ཚེ་རིང་བྱུང་ བར་ གྲགས།
གང་ལྟར་ཡང་དེ་ནི་རྟེན་འབྲེལ་ཕུན་ཚོགས་མི་བསླུ་བ་བདེན་
པའི་མཐུ་ལས་བྱུང་བ་ཞིག་ཡིན་པས། བསྟན་བྱ་གཙོ་བོ་ནི་
མི་དང་རི་དྭགས་སེམས་ཅན་ཀུན་ལ་ཚེ་ཡི་འཇིགས་པ་མི་ཡོང་
བ་བྱ་རྒྱུ་དེ་ཡིན་པར་བསམས།
55



40 མཐུན་པ་སྤུན་བཞི་
དེ་ཡང་སྔར་ཡུལ་ཀ་ཤི་ཞེས་བྱ་བའི་ནགས་གསེབ་ཞིག་
ནང་སྲེག་པ་དང་། རི་བོང༌། སྤྲེའུ། གླང་ཆེན་བཅས་
གནས་པ་ལ་ཁོ་ཚོས་རང་རང་གནས་འདིར་ཐོག་མ་སླེབས་
སྐབས་ཀྱི་གནས་ཚུལ་གསོང་པོར་སྨྲས་ནས། རྒན་གཞོན་གྱི་
གོ་རིམ་ཕྱེ་བ་མ་ཟད། གང་གི་གོ་རིམ་ཇི་བཞིན་གོང་འོག་
བརྩི་འཇོག་དང་ཕན་ཚུན་བཀུར་སྟི་བྱེད་པའི་ལམ་སྲོལ་ཆགས་
པའི་ཁར། ལམ་ལ་འགྲོ་འོང་བྱེད་སྐབས་ཀྱང་གླང་པོ་ཆེའི་
སྟེང་ལ་སྤྲེའུ་དང༌། སྤྲེའུ་ཡི་སྟེང་ལ་རི་བོང་། རི་བོང་གི་
སྟེང་ལ་སྲེག་པ་བཞོན་ནས་འགྲོ་བའི་གོམས་གཤིས་བཟང་པོ་
ཆགས་ནས། འཇིག་ རྟེན་ གྱི་ མིག་ དཔེར་ འོས་ པ་ བྱུང་།
དེའི་མཐུ་ལས་ཡུལ་དེར་ཆར་ཆུ་དུས་བབས། ལོ་ཕྱུགས་རྟག་
ལེགས་ལ་སོགས་བཀྲ་ཤིས་དགེ་མཚན་གྱིས་ཁྱབ་པ་ཞིག་བྱུང་།
སྐབས་དེར་ཡུལ་དེའི་རྒྱལ་པོ་དང་། བློན་པོ། འབངས་
དང་བཅས་པས་འདི་ལྟ་བུའི་བདེ་སྐྱིད་རང་རང་སོ་སོའི་བསོད་
ནམས་ཀྱི་མཐུ་ལས་བྱུང་ངོ་ཞེས་སྨྲས་པ་ལ། ཁ་མ་མཐུན་
པས་དྲང་སྲོང་མངོན་ཤེས་ཅན་ཞིག་ཡོད་པ་དེར། སུའི་མཐུ་
ལ་བརྟེན་ནས་འདི་ལྟ་བུ་བྱུང་བ་འདྲི་རྒྱུར་ཁ་འཆམས། དྲང་
སྲོང་དེས་འདི་ནི་རྒྱལ་པོའི་མཐུ་ཡང་མ་ལགས། བློན་པོའི་



མཐུ་ཡང་མ་ལགས། འབངས་ཀྱི་མཐུ་ཡང་མ་ལགས་ཏེ།
འདི་ནི་ཡུལ་འདིའི་ནགས་ཁྲོད་སྟུག་པོར་གནས་པའི་སྲོག་
ཆགས་འདི་དང་འདི་ཞེས་བྱ་བ་བཞིའི་མཐུ་ལ་བརྟེན་ནས་བྱུང་
བའི་རྒྱུ་མཚན་གསལ་པོར་སྨྲས་པ་ལ། ཀུན་ཡིད་ཆེས་ཏེ་ཡུལ་
དེའི་མི་རྣམས་ཀྱིས་ཀྱང་སྲོག་ཆགས་བཞི་པོ་དེ་རང་གི་མིག་
དཔེར་འཛིན་པ་དེ་ལ། ལྷའི་དབང་པོ་བརྒྱ་བྱིན་ཡང་ཡིད་
རབ་ ཏུ་ འཕྲོག་ སྟེ། གུས་ བཀུར་ ཞེ་ ས་ དང༌ བཅས་ པར།
དཀའ་ཐུབ་ཚལ་ན་གནས་པ་ཡི། གོང་མ་སྲེག་གིས་ཚངས་
སྤྱོད་དག འཇིག་རྟེན་སོ་སོར་རབ་ཏུ་བསྟན། ཞེས་བསྔག་
པ་ཕུལ་བའི་སྐོར་གྱི་སྒྲུང་ཞིག་གང་སར་ཤོད་སྲོལ་ཡོད། དེའི་
ཤུགས་རྐྱེན་འོག་བོད་པ་ཚོས་ལྡེབས་རིས་ དང༌། ཐང་ག
ཆ་སྒམ་སོཌ་ལ་མཐུན་པ་སྤུན་བཞི་འབྲི་བའི་སྲོལ་དར་བ་ཡིན་
ངེས་ ལགས། དེའི་ ཐོག་ ནས་ ཕན་ ཚུན་ མཛའ་ མཐུན།
གཅིག་ཕན་གཅིག་གྲོགས། རྒན་པར་བརྩི་བཀུར། ཆུང་
བར་བྱམས་ སྐྱོང་བྱེད་ དགོས་ པའི་བསླབ་བྱ་ སྟོན་ པ་ དང་།
རང་གཞན་གཉིས་ཀའི་འཕྲལ་ཕུགས་ཀྱི་བསམ་དོན་འགྲུབ་
པའི་ནང་དོན་གསོན་ཉམས་ལྡན་པའི་སྒོ་ནས་མཚོན་ཡོད།



41 སོག་པོ་སྟག་འཁྲིད།
མི་ཚང་འབྱོར་པ་ཆེ་བ་ཁག་གི་ཁང་པའི་སྒོ་ཕྱོར་གྱི་རྩིག་
ལྡེབས་སུ་སོག་པོ་སྟག་འཁྲིད་ཀྱི་རི་མོ་འབྲི་སྲོལ་ཡོད། དེའི་
དགོས་པ་གང་ཡིན་ཟེར་ན། སོག་པོ་སྟག་འཁྲིད་ཀྱི་རི་མོ་ནི།
བགེགས་དང་བར་ཆད་སེལ་ཞིང༌། བཀྲ་ཤིས་བདེ་ལེགས་
ཡོང་བའི་མཚོན་བྱེད་ཡིན་ཞེས་པའི་བཤད་སྲོལ་གཅིག་དང་།
རིགས་གསུམ་མགོན་པོ་མཚོན་བྱེད་ཡིན་ཟེར་བའི་བཤད་སྲོལ་
ཁག་གཉིས་ ཡོད། རིགས་གསུམ་ མགོན་ པོའི་ མཚོན་བྱེད་
ཡིན་ཟེར་ བའི་ བཤད་ སྲོལ་དེ་ ཡང་ འདི་ ལྟ་ སྟེ། སྟག་ གི་
གཟུགས་བརྙན་ལས་འཇམ་དཔལ་དབྱངས་དང་། སོག་པོ་
བའི་གཟུགས་བརྙན་ལས་སྤྱན་རས་གཟིགས། ལྕགས་ཐག་
ལས་ཕྱག་ན་རྡོ་རྗེ་བཅས་བསྟན་གྱི་ཡོད་པར་གསུང་། །
42 ཨ་ཙ་ར་གླང་འཁྲིད།
ཨ་ཙ་ར་གླང་འཁྲིད་ཀྱི་རི་མོ་དེ་ནི་བོད་མིའི་གྱང་ལྡེབས་
རི་མོ་སྐད་གྲགས་ཆེ་གྲས་ཤིག་ཡིན། དེའི་བསྟན་བྱའི་ནང་
དོན་གཙོ་བོ་ནི་རྒྱ་རིགས་བློ་མཐུན་ཚོས་རང་གི་རྒྱུ་སྟོབས་ཇེ་
58



རྒྱུས་སུ་གཏོང་ཕྱིར་བསྟེན་པའི་ཛམ་བྷ་ལ་ཇི་བཞིན་ནོར་འཕེལ་
གཡང་འགུགས་ལ་སྨན་པའི་ནོར་ལྷ་ཁྱད་པར་ཅན་ཞིག་ཡིན།
སྔགས་མཁན་རྣལ་འབྱོར་བ་ཨ་ཙ་རའི་ གཟུགས་བརྙན་ནི་
ཚོགས་བདག་གླང་སྣའི་སྤྲུལ་པ་ཡིན་པ་དང་། གླང་ཆེན་ནི་
དེའི་བཞོན་པ་ཡིན་པར་གྲགས། དེར་བརྟེན་བོད་པ་རྣམས་
ཀྱིས་ལོངས་སྤྱོད་ཕུན་སུམ་ཚོགས་པོ་ཡོང་བའི་རྟེན་འབྲེལ་གྱི་
ཆེད་དུ་དགོན་སྡེ་ཁག་དང་ཁྱིམ་ཚང་སོ་སོའི་ལྡེབས་རིས་ཐོག་
ཨ་ཙ་ར་གླང་འཁྲིད་ཀྱི་རིས་མོ་དེ་བཞེངས་ཀྱི་ཡོད།
43 བཀྲ་ཤིས་རྟགས་བརྒྱུད།
བོད་མིས་བཀྲ་ཤིས་རྟགས་བརྒྱུད་ཀྱི་རི་མོར་མཐོང་ཆེན་
བྱེད་དགོས་དོན་ནི་འདི་ལྟ་སྟེ། གདུགས་ནི་ཉོན་མོངས་པའི་
ཚ་གདུང་སེལ་བར་བྱེད་པའོ། གསེར་ཉ་ནི་གཡང་རྣམས་
ཉེས་པའི་སྐྱོན་སྦྱོངས་བར་བྱེད་པའི་མཚོན་ཚུལ་ལོ། བུམ་པ་
ནི་ཡོན་ཏན་བཅུད་ཀྱིས་རབ་ཏུ་གང་ཞིང་རྣམ་དཀར་བསོད་
ནམས་ཀྱི་རྟེན་བྱེད་པ་མཚོན་པའོ། པད་མ་ནི་སྲིད་པར་
གནས་ཀྱང་སྲིད་པར་མ་ཆགས་པར་ལས་ཉོན་མོངས་ཀྱི་དྲི་མས་
མ་གོས་པ་མཚོན་པའོ། དུང་དཀར་གཡས་འཁྱིལ་ནི་སྙན་པ་
དམ་པའི་ཆོས་ཀྱི་སྒྲ་སྒྲོག་པའི་ཚངས་པའི་དབྱངས་མཚོན་པའོ།
དཔལ་བེའུ་(པ་ཊ་）ནི་ཡོན་ཏན་ཐམས་ཅད་རབ་ཏུ་རྫོགས་



ཤིང་ཡེ་ཤེས་ལྔ་ཡི་དཔལ་དང་ལྡན་པའོ། རྒྱལ་མཚན་ནི་ཕ་
རོལ་བདུད་དང་མུ་སྟེགས་ ཕམ་པར་བྱས་ཏེ། མཚན་དང་
དཔེ་བྱད་ཀྱི་ ཡོན་ ཏན་ ཡོངས་ སུ་ རྫོགས་ པར་ མཚོན་ པའོ།
འཁོར་ལོ་ནི་བརྗོད་བྱ་སྡེ་སྣོད་གསུམ་དང་། རྗོད་བྱེད་བསླབ་
པ་གསུམ་གདུལ་བྱའི་རྒྱུད་ལ་འཕོ་བར་བྱེད་པའི་ཆོས་ཀྱི་འཁོར་
ལོའི་མཚོན་ཚུལ་ཡིན་པའོ། གཞན་ཡང་། འཕགས་པ་
བཀྲ་ཤིས་བརྩེགས་པ་ཞེས་བྱ་བ་ཐེག་པ་ཆེན་པོའི་མདོ་ལས།
ན་མོ་དབུ་ལ་བཀྲ་ཤིས་གདུགས་ལྟར་སྐྱོབས། སྐུ་ལ་བཀྲ་ཤིས་
མི་ནུབ་རྒྱལ་མཚན་མཆོག གསུང་ལ་བཀྲ་ཤིས་ཆོས་དུང་
གཡས་སུ་འཁྱིལ། ཐུགས་ལ་བཀྲ་ཤིས་དཔལ་གྱི་བེའུ་གསལ།
སྤྱན་ལ་བཀྲ་ཤིས་རིན་ཆེན་གསེར་གྱི་ཉ། ལྗགས་ལ་བཀྲ་ཤིས་
པད་མོ་ལོ་འདབ་རྒྱས། མགུལ་ལ་བཀྲ་ཤིས་རིན་ཆེན་བུམ་པ་
འཁྱིལ། ཕྱག་ལ་བཀྲ་ཤིས་ཡོན་ཏན་ནོར་བུ་འཁོར་ལོ་མཆོག
རྫས་མཆོག་བརྒྱད་ཀྱི་བཀྲ་ཤིས་གང་ཡིན་པ། དེང་འདིར་
བདག་ཅག་རྣམས་ལ་བཀྲ་ཤིས་ཤོག བཀྲ་ཤིས་དེས་ཀྱང་
རྟག་ཏུ་བདེ་ལེགས་ཤོག་ཅེས་པ་ཇི་བཞིན་ལགས།
60



བཟོ་བཀོད་ཀྱི་སྐོར།
44 པོ་ཏ་ལར་སྒྲོན་པའི་ཚོན་
གྱི་བསྟན་བྱ།
ཚང་མས་རྒྱུན་དུ་གཟིགས་གསལ་བཞིན་རྩེ་ཕོ་བྲང་གི་
ཤར་ནུབ་གཉིས་ཀྱི་རྩིག་ངོས་དཀར་པོ་དང་། དབུས་ཀྱི་རྩིག་
ངོས་དམར་པོ། ཤར་ངོས་དང་གཤམ་འོག་གི་ཁང་པ་འགའ་
ཞིག་གི་རྩིག་ངོས་སེར་པོ་བཅས་ཡིན། རྩེ་ཕོ་བྲང་གི་ཕྱིའི་
རྩིག་ངོས་སུ་ཚོན་མདོག་དཀར་དམར་སེར་གསུམ་སྒྲོན་དགོས་
དོན་ནི་ཕྱིའི་མཛེས་ཆ་ཙམ་ཅི་ནས་མིན་པར། དེར་རང་གི་
བསྟན་བྱའི་ནང་དོན་གཏིང་ཟབ་རེ་ལྡན་ཡོད་དེ། དམར་པོ་
ལས་ཁམས་གསུམ་དབང་དུ་འདུས་པ་མཚོན་ཞིང་། དཀར་
པོ་ལས་ཡོངས་སུ་ཞི་བར་གནས་པ་བསྟན་པ་དང་། སེར་པོ་
ལས་ཚེ་དང་བསོད་ནམས་འབྱོར་པ་སོགས་དར་ཞིང་རྒྱས་པ་
མཚོན་གྱི་ཡོད། ཕོ་བྲང་གི་གཙོ་བོའི་ཚོན་མདོག་དཀར་
དམར་གཉིས་ནི་བོད་ཀྱི་ཆོས་སྲིད་ཉིན་ཟླ་ཟུང་འབྲེལ་གྱི་མཚོན་
ཚུལ་ཞིག་ཡིན་པས་ན། ཕྱི་ངོས་གངས་རི་ཇི་བཞིན་རབ་ཏུ་
དཀར་བའི་ཕོ་བྲང་དཀར་པོ་ནི་སྲིད་གཞུང་གི་བྱེད་སྒོ་སྤེལ་



སའི་ཕོ་བྲང་དང་། གྲྭ་ཤག བང་མཛོད་སོགས་ཡིན་པ་
དང་། དམར་པོ་ནི་ཆོས་ལུགས་ཀྱི་བྱེད་སྒོ་སྤེལ་སའི་མཆོད་ ་
ཁང་དང་ལྷ་ཁང་ཤ་སྟག་རེད། རྩིག་ངོས་ལ་སྒྲོན་པའི་ཚོན་
མདོག་དང་བཟོ་སྐྲུན་གྱི་བཀོད་པའི་ཐོག་ནས་སྔ་མོའི་སྲིད་ཀྱི་
ལམ་ལུགས་དང་ཆོས་ཀྱི་ནང་དོན་ཟབ་མོ་མཚོན་ཐབས་བྱེད་པ་
དེ་ཡང་བོད་ཀྱི་ཐུན་མོང་མིན་པའི་རིག་གནས་ཤིག་རེད།
45 རྩེ་པོ་ཏ་ལའི་ལྕོག་བཞི།
དེ་ཡང་རྒྱལ་པོ་ལྕོག་དང་། ཤར་ཆེན་ལྕོག གཡུལ་
རྒྱལ་ལྕོག བརྟན་ མ་ ལྕོག་ བཞི་སྟེ། རྩེའི་ ནུབ་ ངོས་ སུ་
བཞུགས་པའི་རྒྱལ་པོ་ལྕོག་ནི་གཟུགས་དབྱིབས་ཕྱེད་སྒོར་མོ་
ཡིན་པ་ལས། གནམ་གྱི་ཟླ་བ་མཚོན་པར་བྱེད་ལ། རྩེའི་
ཤར་ངོས་སུ་བཞུགས་པའི་ཤོར་ཆེན་ལྕོག་ནི་གཟུགས་དབྱིབས་
སྒོར་མོ་ཡིན་པ་ལས། དགུང་གི་ཉི་མ་མཚོན་པར་བྱེད་ཅིང་།
ཉིན་ཟླ་གཉིས་མཐོན་པོའི་དཔེ་རུ་བླངས་ནས་བླ་དཔོན་ཉིན་ཟླ་
ཟུང་འབྲེལ་ཞེས་བོད་ཀྱི་སྔ་མོའི་ཆོས་སྲིད་ཟུང་འབྲེལ་གྱི་ལམ་
ལུགས་མཚོན་པར་བྱས་ཡོད། རྩེའི་ཤར་ཟུར་དུ་མཆིས་པའི་
གཡུལ་རྒྱལ་ལྕོག་ནི་གུ་ཤྲཱི་བསྟན་འཛིན་ཆོས་རྒྱལ་གྱིས་བོད་ལ་
སོག་དམག་མངགས་ནས་གཙང་པ་ཀརྨ་བསྟན་སྐྱོང་དབང་པོ་
ཕམ་ལ་སྒྱུར་བའི་རྗེས་དྲན་གྱི་རྟེན་ལ་ལྕོག་དེ་བཞེངས་པས་ན།
62



མིང་ལའང་གཡུལ་རྒྱལ་ལྕོག་ཅེས་ཐོགས་པར་གྲགས། ལྕོག་
དེའི་ནང་མི་སྡོད་ པ་ལས་ལྷ་དང་སྐུ་སོགས་གང་ཡང་མེད།
བརྟན་མ་ལྕོག་ཅེས་པ་ནི་བརྟན་མ་བཅུ་གཉིས་བཞུགས་སའི་
གནས་སའམ་གསས་ཁང་ལྟ་བུ་ཞིག་ཡིན། དེའི་ནང་གི་རྟེན་
གཙོ་བོ་ནི་བརྟན་མ་བཀྲ་ཤིས་ཚེ་རིང་ཞེས་པའི་སྐུ་བརྙན་དེ་
རེད། བརྟན་མ་བཅུ་གཉིས་ཞེས་པ་ནི་སློབ་དཔོན་རིན་པོ་
ཆེས་དམ་ལ་བཏགས་པའི་བོད་ཁམས་སྐྱོང་བའི་སྲུང་མའི་གྲས་
ཤིག་ཡིན་སྟབས། དེ་རྣམས་ལ་དམིགས་བསལ་དུ་རྩེར་ལྕོག་
བཞེངས་ནས་སྲུང་ཁང་མཛད་པ་རེད། དེར་མགོན་པོ་ཞིག་
བཞུགས་ཡོད་པ་མ་ཟད་སེར་སྐྱ་མང་ཚོགས་རྣམས་ནས་དེར་
རྟག་ཏུ་སེར་སྐྱེམ་ཡང་འབུལ་སྲོལ་ཡོད།
46 པོ་ཏཱ་ལའི་རྩིགས་སྐྱོར་
སྒོར་མོ།
དེང་སང་རྒྱལ་ཁབ་ཕྱི་ནང་ནས་བོད་ལ་ཡུལ་སྐོར་སྤྲོ་
འཆམ་ལ་ཕེབས་མཁན་ཚོ། རྩེ་ལ་ཕེབས་སྐབས་ནུབ་ཀྱི་ལམ་
བརྒྱུད་རྩིགས་སྐྱོར་སྒོར་མོ་དེར་རླངས་འཁོར་ཁ་སྒྱུར་ས་བྱེད་ཀྱི་
ཡོད། འོན་ཀྱང་དེ་སྔ་རྩིགས་སྐྱོར་སྒོར་མོ་དེ་སྐྲུན་དགོས་དོན་
གང་ཡིན་དང༌། དགོས་པ་གང་ཡིན་ནི་དེང་གི་གཞོན་སྐྱེས་
ཚོར་རྒྱུས་མངའ་དེ་ཙམ་མེད། དེ་ནི་སྔར་བོད་ས་གནས་སྲིད་
63



གཞུང་གི་དཔོན་རིགས་ཚོ་ “ དུང་ཇ་” ཞེས་ཉིན་ལྟར་ཚོགས་
དགོས་པའི་བྱེད་སྒོ་གཅིག་དང་། ལྷག་པར་དུ་ས་གནས་སྲིད་
གཞུང་གི་གཞུང་དོན་བྱེད་སྒོ་མང་པོ་ཞིག་རྩེ་ཕོ་བྲང་དུ་གནང་
གི་ཡོད། སྐབས་དེར་འགྲིམ་འགྲུལ་ཡོ་བྱད་གཙོ་བོ་ཆིབས་རྟ་
ཡིན་པར་བརྟེན་དཔོན་རིགས་ཚོ་བྱེད་སྒོར་ཞུགས་སྐབས་རྟ་
དང་གཡོག་པོ་ཚོ་རྟ་ལམ་སྒོར་མོར་ཕེབས་སྒུག་ཞུས་ནས་སྡོད་
དགོས་ཀྱི་ཡོད་པ་རེད། དེ་དོན་སྐོར་དམངས་ཁྲོད་ཀྱི་གཞས་
ཅིག་ཡོད་པ་དེ་ལུང་དུ་དྲངས་ན། དེའི་དགོས་པ་གང་ཡིན་
མདོ་ཙམ་མཁྱེན་ཐུབ། རྟ་ལམ་སྒོར་མོའི་སྒང་གིn སྒེར་
གཡོག་གྲུ་ཕྲུག་ལོང་སྦྱར།། སོག་ཞྭ་སྙེས་ལ་བརྒྱབས་ནས།།
གཉིད་ལམ་ག་རེ་བཏང་བྱུང་།།
47 སྤེན་བད།
དགོན་པ་དང་། ལྷ་ཁང་། ཕོ་བྲང་སོགས་ཀྱི་ཡང་
ཐོག་མཚམས་སུ་མཛེས་ཤིང་ཡིད་དུ་འོང་བའི་ཚོན་མདོག་རྒྱུ་
རྨུག་ཡིན་པའི་རྩིག་པ་ལྟར་པ་གཅིག་མཐོང་རྒྱུ་ཡོད་པ་དེ་ལ་
སྤེན་བད་ཟེར་ཞིང་། དེའང་རི་ཤིང་སྤེན་མ་གད་གདར་གྱིས་
ཆག་འདེམས་བརྒྱབ་ནས་རྩིག་སྟེང་གྲལ་སྒྲིག་པོས་སྤེན་བད་
བརྒྱབ་ནས་ དེའི་ ཐོག་ སྤྲེན་ རྒྱུན་ བཟོ་ བསྐྲུན་བྱེད་ ཀྱི་ ཡོད།
སྤེན་བད་ནི་ཚན་རིག་དང་ལྡན་པའི་འཛུགས་སྐྲུན་རྒྱུ་ཆ་ཞིག་



ཡིན་ཞིང་། དེའང་བོད་མིས་དུས་ཡུན་རིང་པོའི་ནང་ཨར་
ལས་འཛུགས་སྐྲུན་བྱས་པའི་ནང་ཉམས་མྱོང་བསགས་ནས་
ཐོབ་པའི་གྲུབ་འབྲས་ངོ་མཚར་ཅན་ཞིག་ཡིན་པ་གོར་མ་ཆགས།
སྤེན་བད་ཀྱི་ཁྱད་ཆོས་ནི་རྩིག་ཐོག་ཧ་ཅང་ཡང་བའི་རྒྱུ་ཆ་ཞིག་
ཡིན་སྟབས་རྩིག་ཐོག་གི་ལྗིད་ཚད་ཡང་དུ་བཏང་ཐུབ་པའི་ཁར་
རླུང་ཤུགས་ཕྱིར་ཐོན་བདེ་བས་ཁང་པར་སེར་ཁ་གས་པ་དང་
རྩིག་པར་གཞའ་སྐྱོན་འགོག་ཐུབ་པ་སོགས་ཀྱི་ནུས་པ་ལྡན་པ་
བཅས་ཀྱི་རྩིག་པའི་སྐྱོན་ཆ་སྔོན་འགོག་ཐུབ་ཁར། བརྗིད་
ཉམས་དང་མཛེས་རྒྱན་གྱི་ནུས་པ་དམིགས་གསལ་ཅན་ཞིག་
ཐོན་ཐུབ་ཀྱི་ཡོད།
48 རྩིག་ངོས་སུ་ས་ཚོན་རྒྱུན་
པའི་སྲོལ།
བོད་ཀྱི་དགོན་པ་དང་། ལྷ་ཁང་། ཁྱིམ་ཚང་བཅས་
ཀྱི་རྩིག་ངོས་སུ་ས་དཀར་དམར་སེར་ནག་སོགས་སྒྲོན་པའི་སྲོལ་
ཞིག་གང་སར་མཐོང་རྒྱུ་ཡོད། ལྷག་པར་དུ་སྟོད་ཕྱོགས་སུ་དེ་
བས་མང་བ་ཡོད། ཁང་པའི་རྩིག་ངོས་ཀྱི་གཞུང་ལ་ས་དཀར་
དམར་ནག་གསུམ་དྲང་པོར་གཏོང་བའི་ལུགས་དེ་ནི་ཞི་རྒྱུས་
དབང་དྲག་དང་། རིགས་གསུམ་མགོན་པོ་སོགས་ཀྱི་མཚོན་
ཚུལ་ཐུན་མོང་མིན་པ་ཞིག་ཡིན། ས་དཀར་ནི་ནད་གདོན་ .



བར་ཆད་ཞི་བར་བྱེད་པའི་རྟགས་དང་། ས་དམར་ནི་ཁམས་
གསུམ་དབང་དུ་འདུ་བའི་རྟགས། ས་སེར་པོ་ནི་ཚེ་དང་
བསོད་ནམས་རྒྱས་པར་བྱེད་པའི་རྟགས། ས་ནག་པོ་ནི་དགྲ་
བགེགས་ཕྱེ་མར་བརླགས་པའི་རྟགས་བཅས་ཡིན། དེ་ནི་
གྲོགས་པོ་ ཕྱི་ གླིང་ པ་ ཚོས་ ལས་ ཀྭ་ ཚང་ མ་ ལམ་ ལྷོང་ དང་
འཇིགས་པ་ཀུན་ལས་ཐར་བར་བྱ་ཆེད་དུ་ལྷ་ཚངས་པར་སྐྱབས་
བཅོལ་ཞུ་བའི་ངང་ཚུལ་དང་གཉིས་སུ་མ་མཆིས་པའི་གནའ་སྔ་
མོའི་ཡུལ་སྲོལ་ཁྱད་ པར་ ཅན་ཞིག་རེད། ད་དུང་བོད་པ་
རྣམས་ཀྱིས་འདས་པའི་ལོ་རྒྱུས་ནང་རང་གི་ཡུལ་བབ་ལ་བསྟུན་
ནས་སོག་པོ་སྟག་ཁྲིད་དང་གེ་སར་རྒྱལ་པོ་སོགས་རིགས་གསུམ་
མགོན་པོའི་ཚུལ་དུ་བཀུར་ནས་སྐྱབས་བཅོལ་ཞུ་བའི་ལམ་སྲོལ་
ཡང་དར་ཡོད། འོན་ཀྱང་ད་ལྟའི་དུས་སུ་ཚོན་དང་རི་མོ་དེ་
རིགས་མི་རིགས་རང་གི་ཁང་པའི་མཛེས་རྒྱུན་ཙམ་ལ་གྱུར་ནས།
བསྟན་བྱའི་དོན་གྱི་སྙིང་པོ་གང་ཡིན་ལ་དོ་སྣང་མཛད་མཁན་
དེ་ཙམ་མང་པོ་མེད།
66



རྩེད་འཇོའི་སྐོར།
49 ཤོ་ལ་སོགས་པའི་རིག་རྩེད།
བོད་མིར་མི་རིགས་གཞན་དང་འདྲ་བར་རིག་རྩེད་ཀྱི་
རིགས་མང་པོ་ཡོད། འདིར་རེ་རེ་བཞིན་ངོ་སྤྲོད་ཞུ་དཀའ་
ཡང་བོད་མིའི་ནང་ཧ་ཅང་དར་ཁྱབ་ཆེ་བའི་ཤོ་རྩེད་དང་།
རྒྱལ་པོ་རྒྱན་རྩེད། སྟག་ས་ལུག་ས། ས་གནོན་རྣམ་བཞག་
ལ་སོགས་ངོ་སྤྲོད་རོབ་ཙམ་ཞུས་ན་འདི་ལྟ་སྟེ། རྒྱལ་པོ་རྒྱུན་
རྩེད་ཀྱི་རྩེད་སྟངས་ནི་རྡེའུ་འགྲོ་སའི་ལམ་ཐིག་རི་མོ་རྙོག་རྫོང་
ཆེ་བ་ཞིག་ཡོད་པ་དེར་སྒོ་གཅིག་དང་སྒོ་གཉིས་ཀྱི་རྩེད་སྲོལ་
ཁག་གཉིས་ཡོད་ཅིང་། སྒོ་གཅིག་གི་རྩེད་སྟངས་དེར་འུ་
ཆུང་བ་བཅུ་གཉིས་དང་ཆེ་བ་གཅིག་ཡོད་པས་དེའུ་ཆེ་བ་དེ་
རྒྱལ་པོའམ་སྟག་གི་ཚབ་བྱེད་ཡིན་པ་དང་། རེའུ་ཆུང་བ་
བཅུ་གཉིས་དེ་དམག་མིའམ་ལུག་གི་ཚབ་བྱེད་ཡིན། ལམ་
ཐིག་ཐོག་གི་འགྲོ་ལུག་ལྟར་རྩེད་རྩལ་གྱི་ཐོག་ནས་རྒྱལ་ ཕམ་
དབྱེ་མཚམས་གཅོད་ཀྱི་ཡོད།
སྒོ་གཉིས་ཀྱི་རྩེད་སྟངས་དེར་རྡེའུ་ཆེ་བ་གཉིས་ཡོད་པ་
དེས་རྒྱལ་པོའམ་སྟག་གི་ཚབ་བྱེད་པ་དང་། རེའུ་ཆུང་བ་
བཅུ་དྲུག་ཡོད་པ་དེས་དམག་མིའམ་ལུག་གི་ཚབ་བྱས་ཏེ་འགྲོ་
f



ལུགས་ལྟར་རྩེད་ རྩལ་ གྱི་ ཐོག་ ནས་ རྒྱལ་ ཕམ་ དབྱེ་མཚམས་
གཅོད་ཀྱི་ཡོད་པ་རེད། །
ས་གནོན་ རྣམ་ བཞག་ ཞེས་ པའི་ རིག་ རྩེད་ དེར་ ཆོས་
ལུགས་ཀྱི་ཤན་ཆེན་པོ་ཞུགས་ཡོད་ཅིང་། རིག་རྩེད་དེ་ནི་དེ་
སྔགཙོ་བོ་དགོན་པའི་ནང་གི་གྲྭ་པས་རྩེད་ཀྱི་ཡོད་པ་ལས་མི་
སེར་དཀྱུས་མའི་ཁྲོད་དུ་དེ་ཙམ་ གྱི་དར་ཁྱབ་ མེད། རྩེད་
སྟངས་ཐད་ལ་འོག་དམྱལ་བ་ནས་སྟེང་ལྷ་གནས་ སུམ་ཅུ་རྩ་
གསུམ་དང་། ས་བཅོ་བརྒྱད་པ་ཡན་ཆོད་བཅས་ཐིག་རིས་སུ་
བཀོད་ནས་དེར་ཤོ་ཡ་ གཅིག་བརྒྱབ་སྟེ་ཤོ་མིག་ཆེ་ཆུང་ལྟར་
ཐིག་རིས་ཐོག་བསྐྱོད་དེ་ཡར་ཐོན་མར་ལྷུང་བའི་ཐོག་ནས་རྒྱལ་
ཕམ་གི་དབྱེ་མཚམས་གཅོད་ཀྱི་ཡོད། །
ད་དུང་བྱིས་རྩེད་ལ་ ཨ་ལྕག་རྒྱག་པའི་སྲོལ་ཡོད་ ཅིང༌།
ཨ་ལྕག་ལའང་ར་དང་ལུག རྟ་དང་བོང་བུ་ཅེས་རྩེད་སྟངས་
འགའ་ཤས་ཡོད། སོ་སོས་གང་བདམས་པ་དེ་ལངས་མིན་ལ་
ལྟས་ནས་རྒྱལ་ཕམ་དབྱེ་མཚམས་གཅོད་པ་དང་། ཨ་ལྕག་
གྱོང་གི་ཐོག་ཏུ་བཞག་ནས་དེར་ཨ་ལྕག་གཞན་ཞིག་གཞུས་ཏེ་
ཕོག་མིན་ཚ་ཁ་ལྟ་བ་སོགས་མང་
ཤོ་རྩེད་ནི་བོད་མིའི་ནང་དར་ཁྱབ་ཆེ་ཤོས་ཀྱི་རིག་རྩེད་
ཅིག་ཡིན་ལ་དེར་བོད་མིས་ཧ་ཅང་གི་དགའ་པོའང་བྱེད་ཀྱི་
ཡོད་ཅིང་། ཤོ་རྩེད་དེར་ཐུན་མོང་མ་ཡིན་པའི་མི་རིགས་ཀྱི་
ཁྱད་ཆོས་ཞིག་ཡོད་པ་ནི་ཤོ་རྩེད་ལ་རོལ་སྐབས་ལྷུག་ཤོ་མིན་
པར་བརྗོད་བྱ་ལོ་རྒྱུས་དང་། བཞད་གད། ཟུར་ཟ་སོགས་
68



ཀྱི་ནང་དོན་ཕུན་སུམ་ཚོགས་པའི་ཤོ་བཤད་རྒྱུག་རྒྱུ་ཡོད་པ་ནི་
རིག་རྩེད་གཞན་གང་ཞིག་ལའང་མེད་པ་ཞིག་ཡིན། །
སྤྱིར་བཏང་ ཤོ་ ཡི་ རྩེད་ སྟངས་ ལ་ གཉིས་ འཛིང་ དང་
གསུམ་འཛིང་གཉིས་སུ་འདོད། མི་གཉིས་གཉིས་ཆ་བྱེད་
པའི་ཆ་འཛིང་ཡང་ཡོད། ཤོ་ལ་རོལ་སྐབས་ཤོ་མིག་གང་ཐོན་
ཚང་མར་ཤོ་བཤད་ནང་དོན་ཕུན་སུམ་ཚོགས་པ་ཁག་མང་རྒྱུག་
རྒྱུ་ཡོད། དཔེར་ན། པ་ར་ལངས་པ་ཡིན་ན་ཤོ་བཤད་དུ་
“ པ་ར་སྤེན་པ་བཀྲ་ཤིས་རེད། རྒྱུག་མཁན་བཀྲ་ཤིས་དོན་
གྲུབ་རེད་” ཅེས་དང༌། ཡང་ཤོ་མིག་དགུ་པ་ལངས་པ་ཡིན་
ན་ཤོ་བཤད་དུ་“དགུ་རི་རི་ལ་དར་ལྕོག་བཙུགས། གཞོན་པ་
ང་ཡིས་ལྷ་རྒྱལ་འཐེན་”ཞེས་པ་ལ་སོགས་ཤོ་བཤད་གྲངས་ལས་
འདས་པ་ཡོད་པས་རེ་རེ་བཞིན་ངོ་སྤྲོད་ཞུ་ཐབས་བྲལ་ཡང་།
ཤོ་རྩེད་ལ་རོལ་སྐབས་ཤོ་གཉིས་ལ་ཤོ་མིག་བཅུ་གཉིས་ལངས་
རྒྱུ་ཡོད་པ་དང༌། ཤོ་མིག་དེ་རྣམས་ཚང་མ་ལ་མིང་རེ་འབོད་
རྒྱུ་ཡོད་ པ་ནི། གཉིས་ ལ་ པ་ར་དང་། གསུམ་ ལ་ སུ་ གེ་
བཞི་ལ་ཙིག་གི་ ལྔ་ལ་ཁ། དྲུག་ལ་ལུག བདུན་ལ་རི།
བརྒྱུད་ལ་ཤ། དགུ་ལ་གུག བཅུ་ལ་ཆུ། བཅུ་གཅིག་ལ་
ཐོག བཅུ་གཉིས་ལ་ལྗང་སོགས་འབོད་ཀྱི་ཡོད་པའི་ཁར།
ཤོ་མིག་རེ་རེར་ཡང་མིང་གི་རྣམ་གྲངས་མང་པོ་འབོད་རྒྱུ་ཡོད།
དཔེར་ན། ཤོ་མིག་བདུན་ལངས་པ་ཡིན་ན་རིའམ་སྒྲིག་གམ་
དིང་ཞེས་པ་ལྟ་བུའི་འབོད་སྲོལ་ཁག་མང་ཡོད་པ་བཅས་སོ།



50 ལུས་རྩལ།
བདག་ཅག་བོད་མི་ཚོ་ལའང་མི་རིགས་གཞན་དང་འདྲ་
བར་ལོ་རྒྱུས་ཡུན་རིང་ལྡན་པའི་སྲོལ་རྒྱུན་གྱི་ལུས་རྩལ་རྟ་རྒྱུག་
དང་། རྟ་རྩེད་སྤོ་ལོ། རྟ་རྩལ། རྟ་ཐོག་མདའ་རྩེད།
སྦེ་ ག རྡོ་ འགྱོག རྡོ་ སྐོར། རྒྱང་ མཆོང་། མཐོ་
མཆོངས། ཤིང་རྩེད། གནམ་འགྲོ་ཐག་རྩེད། གླང་པོ་
གཉའ་ཐག་ ཐག་མཆོང་། རྐྱལ་རྩེད། ཕོ་བ་རྡོ་བཤག་
རླུང་སྒོམ་ ལ་ སོགས་རྣམ་ གྲངས་མང་པོ་ ཞིག་ཡོད། གོང་
གསལ་རྣམ་གྲངས་དག་ལས་རེ་ཞིག་ངོ་སྤྲོད་མདོར་བསྡུས་ཞུས་
ན་འདི་ལྟ་སྟེ། །
སྦེ་ག་ནི་ཤུགས་དང་རྩལ་གྱི་འགྲན་བསྡུར་ཞིག་ཡིན་པས།
གནའ་སྔ་མོའི་དུས་ནས་བོད་མི་ཚོས་དེར་དགའ་པོ་བྱེད་པས་
མ་ཚད། དེང་སྐབས་ཀྱང་ཞིང་འབྲོག་ས་ཁུལ་དུ་ལོ་གསར་
དང་དུས་ཆེན་གྱི་དུས་སུ་སྦེ་གའི་འགྲན་བསྡུར་སྤེལ་དང་སྤེལ་
བཞིན་པ་མ་ཟད། ལྷག་པར་དུ་ལས་ཀའི་བར་སེང་ལ་གཞོན་
ནུ་རྣམས་སྦེ་གའི་རྩེད་འཇོར་རོལ་རྒྱུར་ཤིན་ཏུ་མཉེས་པོ་གནང་
གི་ཡོད།
རྟ་ཐོག་སྤོ་ལོ་ནི་གནའ་རབས་ལུས་རྩལ་གྱི་རྣམ་གྲངས་
ཤིག་ཡིན་ ཅིང༌། བཙན་པོའི་སྐབས་ནས་མི་དམངས་ནང་
དར་ཁྱབ་བྱུང་ཡོད། དུས་རབས་བརྒྱད་པའི་དུས་འགོར་
70



བོད་བློན་ཁྲང་ ཨེན་ལ་ཅིན་ཁྲེང་ཀོང་ཇོ་གདན་ཞུར་ཕེབས་
སྐབས་ཐང་གོང་མས་ཁོ་ཚོ་ལི་ཡོན་ཐིང་ལ་གདན་ཞུས་ནས་རྟ་
ཐོག་སྤོ་ལོ་འགྲན་བསྡུར་བྱེད་པར་གཟིགས་ཞིབ་གནང་བ་དང་།
ད་དུང་ཕོ་བྲང་གི་རྟ་ཐོག་སྤོ་ལོའི་རུ་ཁག་དང་བཙན་པོའི་རུ་
ཁག་དབར་འགྲན་བསྡུར་བྱེད་དུ་བཅུག་པ་རེད། །
རྟ་ཐོག་གི་མདའ་རྩལ་ནི་རྟ་གཞོན་ཏེ་མདའ་དང༌། མེ་
མདའ་ཚ་ཁ་ལྟ་བར་ཟེར་བ་ཡིན། དེའང་གནའ་དུས་ཀྱི་
འབྲོག་པའི་འཚོ་བ་དང་། རི་དྭགས་རྔོན་པ། དམག་དོན་
སོགས་དང་ འབྲེལ་ བ་ གཏིང་ ཟབ་ ཡོད། བོད་རྒྱལ་སྲོང་
བཙན་སྒམ་པོའི་དུས་སུ་རྟ་དམག་དཔུང་སྡེ་སྟོབས་ཆེན་ཡོད་
པས་དཔུང་སྡེ་དེའི་ནང་ན་མ་རྒྱུན་དུ་རྟ་རྩལ་དང་། རྟ་རྒྱུག
རྟ་ཐོག་མདའ་རྩལ་སོགས་ཀྱི་འགྲན་བསྡུར་བྱེད་ཀྱི་ཡོད་པ་རེད།
རྗེས་སུ་རིམ་བཞིན་སྲོལ་རྒྱུན་གྱི་ལུས་རྩལ་རྣམ་གྲངས་ཤིག་ཏུ་
གྱུར་པ་རེད། ཡུལ་ལུང་མང་པོ་ཞིག་ལ་དུས་ཆེན་ཁག་ལ་ལྟ་
རྒྱུག་གཏོང་སྲོལ་ཡོད་པ་མ་ཟད། རྟ་རྒྱུག་འགྲན་བསྡུར་ནང་
ཞུགས་མཁན་མི་གྲངས་ཀྱང་ཧ་ཅང་མང་པོ་ཡོད་པས། དེ་ནི་
མང་ཚོགས་རང་བཞིན་ལྡན་པའི་ལུས་རྩལ་རྣམ་གྲངས་ཤིག་ཏུ་
གྱུར་པ་རེད།
མདའ་རྩལ་གྱི་འགྲན་བསྡུར་དེ་བོད་མིའི་ནང་ཅུང་རྒྱུ་
ཁྱབ་ཆེ་ལ། ལྷག་པར་ཏུ་ཀོང་པོ་དང་། གྲོ་མོ་སོགས་ཀྱི་
ཡུལ་ལུང་ཁག་ཅིག་ལ་མདའ་རྩེད་འགྲན་བསྡུར་བྱེད་པའི་དར་
སྲོལ་ཆེན་པོ་ཡོད། མདའ་རྩེད་ལ་རྒྱུང་མདའ་དང༌། ཚེ་



མདའ་ཞེས་ཁག་གཉིས་ཡོད་ཅིང་། རྒྱུང་མདའ་ནི་མདའི་
རྩེར་རྣོ་ལྕགས་བསྒར་ཡོད་པས་རྒྱུང་ཐག་སྤྱི་ཁྲེ་བརྒྱ་ཕྲག་ཡོད་
པའི་འབེན་ལ་ཚ་ཁ་ལྟ་དགོས། མདའ་རྒྱག་ཡུལ་ཡང་བདེ་ལ་
སྙོམས་པ་ ཞིག་ དགོས་ ཤིང་ འགྲན་བསྡུར་ལ་ ཞུགས་ མཁན་
རྣམས་ཕྱོགས་གཉིས་སུ་དབྱེ་ནས་ཚ་ཁའི་འགྲན་བསྡུར་བྱེད་
སྲོལ་ཡོད། གཅིག་ཤོས་ནི་བི་ཤུ་ཞེས་མདའ་རྩེར་མཁྲེགས་
ཤིང་ལས་གྲུབ་པའི་སྒོང་དབྱིབས་སྡུག་ཅན་བུ་ག་བཞི་ལྡན་
བསྒར་བ་ཞིག་ཡོད། དེ་འཕངས་དུས་རྣ་བར་སྙན་པའི་སྒྲ་
གྲགས་པ་དང་། དེ་དཔྱང་དཔྱང་དུ་མཆིས་པའི་འབེན་ལ་
ཐོག་མིན་ཚ་ག་འགྲན་དགོས་ཀྱི་ཡོད། མདའ་རྩེད་འདི་རྩོད་
སྐབས་ ཕོ་ མོ་ ན་ གཞོན་ ཁག་ མདའ་ རྒྱག་ སར་ གྲལ་ བསྟར་
བསྒྲིགས་ནས་མདའ་གཞས་དང་ཞབས་བྲོ་རྒྱག་པ་ལ་སོགས་
བྱེད་པས། དེར་སྤྲོ་སྣང་ཧ་ཅང་ཆེན་པོ་ཡོད་པ།
7



གཉེན་སྒྲིག་གི་སྐོར།
51 བོད་མིའི་གཉེན་སྒྲིག
གཉེན་སྒྲིག་གི་ལམ་སྲོལ་ནི་དཔལ་འབྱོར་གྱི་རྨང་གཞི་
དང་སྤྱི་ཚོགས་ཀྱི་ལམ་ལུགས་ངེས་ཅན་ཞིག་དང་འབྲེལ་བ་ཆེ་
བས། སྤྱི་ཚོགས་ཀྱི་འཕེལ་རྒྱས་དང་བསྟུན་ནས། གཉེན་
སྒྲིག་གི་ལམ་སྲོལ་ལ་རྒྱུན་ཆད་མེད་པར་འགྱུར་བ་ཡོང་བཞིན་
ཡོད། བོད་མིའི་གཉེན་སྒྲིག་ལམ་སྲོལ་གཙོ་བོ་ནི་ཁྱོ་གཅིག་
ཤུག་ཁག་ཅིག་གི་ལམ་སྲོལ་ཡིན། མང་ཆེ་བ་སྐྱེས་པའི་ཁྱིམ་དུ་
བུད་མེད་བག་མར་བླངས་ཏེ་ཁྱིམ་རྒྱུད་སྐྱོང་ཡང་ཞིང་འབྲོག་ས་
ཁུལ་སོགས་སུ་བུ་སྤུན་རྣམས་ལ་མཉམ་དུ་བག་མ་གཅིག་ལེན་
པ་དང་། བུ་མོ་སྤུན་མཆེད་གཉིས་ཀྱིས་ཁྱོ་ག་གཅིག་བསྟེན་
པ་ལ་སོགས་ཀྱི་གཉེན་སྒྲིག་ལམ་སྲོལ་ཡང་ཡོད།
དེ་སྔ་གཞོན་ནུ་མང་ཆེ་བའི་འཇིག་རྟེན་གྱི་འགྲོ་སྟངས་
རང་གི་ཕ་མས་བྱེད་པ་ལས། གཞོན་ནུ་ཕན་ཚུན་རང་མོས་
ཀྱིས་དགའ་རོགས་ བསྒྲིགས་ཏེ། ཆང་ བཟའ་རྒྱག་ པའི་
གནས་ཚུལ་ཅུང་ཉུང་ཙམ་ཡིན། དེ་ཡང་དང་ཐོག་ཕ་མ་སོ་
སོས་རང་དང་རིགས་རུས་མཉམ་ པའི་བུ་དང་བུ་མོ་འཚོལ་
འདེམས་ཐོག ལོ་ཁམས་མཐུན་མིན་རྩིས་འབྲས་ལ་གཞིགས་
13



ཏེ། མཐུན་ན་འཕྲོད་ལམ་ཡོད་མེད་ལྷ་དང་བླ་ མ་ལ་ མོ་
བརྟག་ཞུས་ཏེ། ཕ་མ་ཕན་ཚུན་གྲོས་མོལ་གྱིས་གཉིས་མོས་
བྱུང་ཚེ། སློང་ཆང་བཏང་ནས་ཞིབ་ཕྲའི་དུས་ཚོད་སོགས་
གྲོས་ཐག་གཅོད་པ་མ་ཟད། ཕ་མ་རྒན་རབས་ལ་གུས་བཀུར་
དང་། གཞོན་ པར་ ལྟ་ སྐྱོང་། གོང་ ལ་ བཀུར་ བསྟི།
མཉམ་ པར་ མཛའ་ མཐུན། དམན་ པར་ བྱམས་ སྐྱོང༌ བྱ་
དགོས་པ་ལ་སོགས་ཀྱི་ནང་དོན་ཡོད་པའི་གཉེན་ གན་ ཡང་
འཇོག་སྲོལ་ཡོད།
སྔར་སྲོལ་ལ་བུ་མོ་བག་མར་གཏོང་སྐབས་གཉེན་འཕྲད་
དང་གནས་འཇལ་སོགས་ལ་ཁ་བཏགས་ནས་འཁྲིད་འགྲོ་བ་
ལས། གཉེན་དོན་དངོས་ནི་བག་མར་འགྲོ་སའི་ཁྱིམ་ཚང་
དེའི་ཉེ་འདབས་སུ་མ་སླེབས་བར་བུ་མོར་གསང་ པ་བྱེད་ཀྱི་
ཡོད། བག་མར་འགྲོ་སའི་ཁྱིམ་དུ་འབྱོར་རྗེས་རྟེན་འབྲེལ་གྱི་
མཛད་སྒོ་ཁག་སྤེལ་ཞིང་། ཐོག་མར་མཛད་སྒོ་ཚུགས་ཡུལ་གྱི་
ཁང་པ་དེར་རྟེན་འབྲེལ་གྱི་གྲོ་སོ་ཕྱེ་མར་དང་། འབུལ་ཚན་
གྱི་ཤ་མར། འབྲུ་རིགས་ཀྱི་དོ་པོ་གྲལ་དུ་སྒྲིག་པ་རྣམས་ཀྱི་
སྟེང་། གོས་ཆེན་ནམ་ཁ་བཏགས་གཡོག་པ་དང་། བུ་དང་
བུ་མོའི་བཞུགས་གདན་ཐོག་བཀྲ་ཤིས་མི་འགྱུར་མཚོན་བྱེད་དུ་
གྲོའི་གཡུང་དྲུང་གི་རི་མོ་འབྲི་བ་དང་། ལྕོག་ཙེའི་སྟེང་གྲོ་མ་
འབྲས་སིལ་ དང་ ཇ་ཆང་ སོགས་ བཤམས་ རྗེས། ནང་ མི་
རྣམས་བཞུགས་གྲལ་དུ་འཁོད་ཅིང་། བུ་དང་བུ་མོ་གཉིས་
གནམ་ལོའི་ཕྱོགས་གཙང་ངོས་སུ་ཁ་གཏད་ནས་སྡོད་པ་དང་།
14



བུ་མོའི་འཁྲིས་སུ་བག་གཡོག་བསྡད་ནས་གྲོ་སོ་ཕྱེ་མར་སོགས་
འདེགས་འབུལ་སྐབས་བུ་མོར་རོགས་རམ་བྱེད་པ། གཡས་
གཡོན་ལ་སྐྱེལ་བསུ་བྱེད་མཁན་རྣམས་གྲལ་ལ་འཁོད་ནས་རྟེན་
འབྲེལ་ གྱི་ གྲོ་ འབྲས་ དང་། མཆོད་ ཆང་ བཏེགས་ ཤིང་།
ཆང་མས་ཆང་ཕུད་འབུལ་བ་དང་སྦྲགས་གནས་ཆེན་གཏོང་
བའམ་སྟོད་གཞས་རྒྱག་པ། རྟེན་གཙོ་ཀ་འཛུགས་སོགས་ལ་
བཤད་པ་རྒྱག་པ་དང་འབྲེལ་བུ་དང་བུ་མོར་སློབ་གསོའི་ནང་
དོན་ལྡན་པའི་བཤད་པ་དཔེར་ན། སྨན་ནོར་འཛིན་མ་ལ་
ཁྱིམ་འཛིན་མ།། ཁྱེད་མི་ལས་མ་བྱོན་ལྷ་ལས་བྱོན།། བརྒྱུ་
ཡི་དཀྱིལ་ནས་བསྒྲུགས་པ་ཡིན།། སྟོང་གི་ནང་ནས་བདམས་
པ་ཡིན། པརྒྱུ་སྟོང་གཉིས་ཀྱི་ཁྲི་ལ་འཁོད།། གཙོ་དེ་ཡབ་
ཡུམ་གཉིས་ལ་གུས་ཞབས་དང་། ཕར་ལ་ཕེབས་དུས་སྤྱན་
གྱི་སྐྱེལ་མ་མཛོད།། ཚུར་ལ་ཕེབས་དུས་འཛུམ་གྱི་བསུ་བ་
མཛོད།། གཡོག་ རྒན་ པ་ རྣམས་ ལ་ སྐུལ་ མཁས་ དང་།།
གཞོན་པ་རྣམས་ལ་བསླབ་སྦྱོང་མཛོད། ཡང་སྒོས་སུས་པོ་
རྣམས་ལ་བྱམས་སྐྱོང་མཛོད།། བུ་གསུམ་པང་དུ་ལོན་པའི་
བཀྲ་ཤིས་མགུལ་དར་དེ།། བཀྲ་ཤིས་དུས་འདིར་སྲས་མོ་ཁྱེད་
ལ་འབུལ་ལོ། ཞེས་པ་ལྟ་བུ་རྒྱག་སྲོལ་ཡོད།
བོད་མིའི་གཉེན་སྒྲིག་ལམ་སྲོལ་ལ་རིགས་རུས་གཙང་
གཙོག་གང་ཡིན་དབྱེ་བ་འབྱེད་རྒྱུར་དོ་སྣང་ཆེན་པོ་བྱེད་སྲོལ་
ཡོད། སྐྱེ་ཁུངས་ མགར་བ་དང་། བཤན་པ་སོགས་ཡིན་
ཕྱིན། རིགས་རུས་སམ་ ཤ་རུས་མི་གཙང་བར་བརྩིས་ནས་
75



གཉེན་སྒྲིག་མི་བྱེད་པ་དང་། ད་དུང་ཕ་རྒྱུད་མ་རྒྱུད་ནས་
གཉེན་ཚན་འགྲོ་མིན་ཐད་བཙལ་གཅོད་ནན་པོ་བྱེད་དགོས་ཀྱི་
ཡོད། ཕ་རྒྱུད་ཐོག་ནས་གཉེན་ཚན་ཡིན་ཕྱིན། མི་རབས་
ག་ཚད་ཕྱིན་མིན་ལ་མ་བལྟོས་པར་གཉེན་སྒྲིག་བྱེད་སྲོལ་མེད།
མ་རྒྱུད་ནས་གཉེན་ཚན་གྱི་འབྲེལ་བ་ཡོད་པ་ཡིན་ན། ཚིགས་
ཆེན་གསུམ་དང་ཚིགས་ཕྲེང་གསུམ་ཞེས་མི་རབས་དྲུག་མ་ཕྱིན་
བར་གཉེན་སྒྲིག་བྱེད་སྲོལ་མེད།
52 བུ་སྤུན་བག་མ་མཉམ་ལེན།
སྤྱིར་ན་མི་རིགས་གང་ཞིག་ཡིན་རུང་། དེར་རང་གི་
ཐུན་མོང་མིན་པའི་ཁྱད་ཆོས་རེ་ཡོད་པ་མ་ཟད། རང་ཉིད་
ཐོག་མར་བྱུང་བ་ནས་དར་རྒྱས་འགྲོ་བའི་བརྒྱུད་རིམ་ནང་།
ཐོན་སྐྱེད་ཀྱི་ཁོར་ཡུག་དང་འབྲེལ་ཆགས་པའི་རང་རང་གི་རིག་
གནས་དང་ཡུལ་སྲོལ་གོམས་གཤིས། ཚད་གཞི་འཛིན་སའི་
མི་ཚོས་རེ་སྣང་བ་ནི་འཇིག་རྟེན་གྱི་ཆོས་ཉིད་ཉག་ཅིག་ཡིན་
གྱུར་ཀྱང་། མི་རིགས་ཕན་ཚུན་བར་འབྲེལ་ཟབ་ཆེ་བའི་དེང་
གི་སྤྱི་ཚོགས་འདིར་མི་རིགས་གཞན་པའི་བློ་མཐུན་ཚོས་བུ་སྤུན་
བག་མ་མཉམ་ལེན་གྱི་ཚུལ་དེ་རིག་སྐབས་ལྐུགས་པས་ལྷ་མཐོང་
བ་ལྟ་བུའི་ཚོར་བ་ཟབ་མོ་སྐྱེས་ནས་ཡ་མཚན་བྱེད་པ་མ་ཟད།
ཐ་ན་དམའ་འབེབས་ ཀྱང་ གཏོང་ གི་ ཡོད། དགོངས་ པ་
16



བཞེས་ཚུལ་དེ་ཚད་མའི་དབང་དུ་བཏང་ནས། འཛམ་གླིང་
ཡོངས་ཀྱི་མི་རིགས་ཚང་མ་རིག་གནས་དང་ཡུལ་སྲོལ་གོམས་
གཤིས་དབྱེར་མེད་གཅིག་མཚུངས་ལྟ་བུ་ཞིག་བྱ་དགོས་ན།
མི་རིགས་ཞེས་པའི་ཐ་སྙད་དེར་སྙིང་པོ་དང་དགོས་པ་ཅི་ཡང་
མེད།
དེ་ཕྱིར་ཁོ་བོས་རང་ཉིད་ཐིགས་ཤིང་དང༌། གཞན་པ་
གཤོག་བྱའི་ཤིང་ཆ་ལྟ་བུར་འཛིན་པའི་ལྟ་བ་ལོག་པ་ཡོངས་སུ་
སྤངས་ནས། བོད་པ་རྣམས་ཀྱི་གཉེན་སྲོལ་དེ་བྱུང་བའི་ལོ་
རྒྱུས་དང་། དར་བའི་དགོས་པ། གནས་པའི་རྒྱུ་མཚན་
བཅས་འཁྱོག་བཤད་དང་སྒྲོ་བཏགས་ཅི་ཡང་མེད་པར་ངོ་སྤྲོད་
མདོ་ཙམ་ཞུ་རྒྱུ་ཡིན།
དེ་ཡང་ཐོག་མར་ཚོ་པའི་སྤྱི་ཚོགས་ནས་མངའ་མཛད་ཀྱི་
སྤྱི་ཚོགས་སུ་བར་བརྒལ་བྱེད་པའི་དུས་སུ་དབུ་བརྩམས་ནས་
རིམ་པས་འཛིན་སྐྱོང་དར་སྤེལ་བྱུང་བ་མ་ཟད། ལྷག་པར་དུ་
བོད་ཀྱི་ཐོན་སྐྱེད་ལམ་ལུགས་སྣ་མང་ཅན་ཏེ། འབྲོག་ལས་ཁོ་
ན་གཉེར་བའི་ཐོན་སྐྱེད་ལམ་ལུགས་དེ་ཕྱེད་འབྲོག་ལས་དང་
ཕྱེད་ཞིང་ལས་ཀྱི་ཚུལ་དུ་འགྱུར་བའི་རྗེས་དར་རྒྱས་དེ་བས་
ཆེན་པོ་བྱུང་ཡོད། མི་རིགས་གཞན་པར་རིག་རྒྱུ་དཀོན་པའི་
སྲོལ་དེ་བོད་ཀྱི་ཞིང་འབྲོག་ས་ཁུལ་ལ་སྔར་བཞིན་དར་སོ་བྱེད་
པའི་རྒྱུ་མཚན་གཙོ་བོ་ནི། བོད་ཀྱི་སྤྱི་ཚོགས་ཀྱི་གྲུབ་ཆ་གཙོ་
བོ་དང་ཐོན་སྐྱེད་ཀྱི་ཚན་པ་གཙོ་བོ་ཁྱིམ་ཚང་སོ་སོ་ལས་གྲུབ་
པའི་ཁར། བོད་རིགས་རྣམས་ལ་སྔར་ནས་བཟུང་རང་གི་
17



མེས་པོ་རིམ་བྱོན་གྱིས་ངལ་བ་དུ་མ་སྤྱད་ནས་བསགས་པའི་
ཁྱིམ་རྒྱུད་ཉམས་མེད་དར་སྤེལ་གཏོང་བའི་སྲོལ་རྒྱུན་བཟང་པོ་
དང་། རང་ལུས་སྦྱིན་པའི་དྲིན་ཆེན་ཕ་མར་ནམ་ཡང་བཀུར་
བསྟི། ཀོ་བ་གཅིག་ནས་དྲས་པའི་བུ་སྤུན་རྣམས་མཉམ་ཟ་
མཉམ་རུབ་བྱེད་འདོད་པའི་ཀུན་སློང་དྲག་པོ་མངོན་དུ་འགྱུར་
བའི་ཐབས་ལམ་ཉག་ཅིག་ནི་བུ་ཐུན་བག་མ་མཉམ་ལེན་བྱ་རྒྱུ་
དེ་ཡིན་པའི་ངོས་འཛིན་བྱེད་སྲོལ་ཡོད། གལ་ཏེ་དེ་ལས་ཟློག་
ཏེ་བུ་རེས་བག་མ་རེ་བླངས་ན། ཁྱིམ་ཚང་དེའི་བུ་སྤུན་བར་
འཆམ་པོ་མེད་པ་དང་། ཕ་མར་བརྩི་འཇོག་མེད་པ། ཁྱིམ་
ཚང་ཆེན་མོའི་འདུ་ཤེས་མེད་པ་སོགས་ལ་བརྩིས་ནས་མ་རབ་
ཐ་ཤལ་གྱི་ཁོངས་སུ་འཇོག་གི་ཡོད། དེ་ནི་སྲོལ་ལམ་དེ་ཉིད་
ད་བར་གནས་པའི་བསམ་པའི་རྨང་གཞི་རེད། རང་ཉིད་
སྐྱིད་པོ་རྒྱུག་པ་ཡོང་རྒྱུ་ཁོ་ནར་རྔམ་ནས་ཁྱིམ་ཚང་དང་ཕ་མ་བུ་
སྤུན་གྱི་འདུ་ཤེས་མི་འཛིན་པར་ཟུར་བཟའ་ལྐོག་བརྟེན་དང་
རང་གི་ལུས་ལས་བྲལ་བའི་ཕྲུ་གུར་འགན་མི་འཁུར་བའི་སྤྱོད་
ལམ་ངན་ པ་ དང་ བསྡུར་ ན། གོང་ གསལ་ དེར་ བསྔགས་
དགོས་པའི་ཆ་མང་པོ་ཡོད། འོན་ཀྱང་འདིར་རེ་རེ་བཞིན་
གསལ་བཤད་ཞུ་དགོས་མེད།
ཡང་ལ་ལ་བས་ལམ་སྲོལ་དེ་མར་ཁེ་སིས་གསུངས་པའི་
བུད་མེད་གཅིག་གིས་སྐྱེས་པ་མང་པོ་བརྟེན་པའི་ལམ་ལུགས་
དང་འདྲ་མཚུངས་ཡིན་པར་ངོས་འཛིན་ནས་རྗེས་ལུས་ཀྱི་ཚུལ་
དུ་འཇོག་རུང་། གསོ་རིག་ཚན་རིག་གི་ཐོག་ནས་བཤད་ན།
78



གནམ་སའི་ཁྱད་པར་ཡོད། བུད་མེད་གཅིག་གིས་བུ་སྐྲུན་
གསུམ་རང་གི་ཁྱོ་ཁ་ལ་བརྟེན་ན། དེ་གསུམ་པོའི་ཁམས་
གཅིག་མཐུན་ཡིན་པས་ལུས་ ལ་ རང་ཤུགས་ སུ་ འཕྲོད་ཐུབ།
དེ་ཁམས་མི་མཐུན་པའི་སྐྱེས་པ་མང་པོ་དང་རྩ་བ་ནས་འདྲ་
ཐབས་མེད། །
གང་ལྟར་ཡང་ ལས་ ནུས་ དང༌ བྲལ་ བའི་ བགྲེས་ སོང་
རྣམས་འཇོག་སའི་རྒན་གསོ་ཁང་དང་། ཕ་མ་མེད་པའི་ཕྲུ་
གུ་བཅོལ་སའི་དཱར་ཕྲུག་ཁང་དེ་ཙམ་མེད་པའི་སྤྱི་ཚོགས་ཀྱི་ཆ་
རྐྱེན་འོག་བུ་སྤུན་བག་མ་མཉམ་ལེན་གྱི་ལམ་ལུགས་དེ་ནི་སྤྱི་
ཚོགས་ཀྱི་འགན་ལེན་བཟང་པོ་ཞིག་ཡིན་པར་གདོན་མི་ཟའོ།།



གྲུབ་མཐའི་སྐོར།
53 བོན་ཆོས།
བོན་ཆོས་ནི་བོད་དུ་ནང་པ་སངས་རྒྱུས་ཀྱི་བསྟན་པ་མ་
དར་གོང་ནས་ཡོད་པའི་གནའ་བོའི་ཆོས་ལུགས་ཤིག་རེད།
དེ་ལའང་ལོ་རྒྱུས་ཐོག་བརྡོལ་བོན་དང་། འཁྱར་བོན།
བསྒྱུར་བོན་ཞེས་པ་ལ་སོགས་པའི་གྲུབ་མཐའ་དུ་མ་ཡོད་པར་
གྲགས། དེ་ནས་སྟོན་པ་གཤེན་རབ་ཀྱིས་གཡུང་དྲུང་བོན་གྱི་
བསྟན་པ་དར། སྔ་ དུས་ སུ་ ཆོས་སྤྱོད་ གཙོ་བོ་ལྷ་འདྲེ་ལ་
གསོལ་མཆོད་དང་། གདོན་སྲི་གནོན་པ་སོགས་ཀྱི་ཐབས་ལ་
བརྟེན་ནས་ ཤི་གསོན་རྣམས་ཀྱི་རྐྱེན་སེལ་སྒྲུབ་པས་མ་ཚད།
དེའི་བླ་མ་རྣམས་ནི་བོད་རྒྱལ་གཉལ་ཁྲི་དང་མུ་ཁྲིའི་སྐབས་
ནས་བཟུང་རྒྱལ་སྲིད་གྱི་མདུན་མའི་གྲོས་ཁོངས་ལ་དངོས་སུ་
ཚུད་ནས་རྒྱལ་སྲིད་སྐྱོང་མི་ཆགས་ཡོད། དེ་རྗེས་བོད་ཀྱི་
བཙན་པོས་ སངས་རྒྱས་ཀྱི་ཆོས་ལུགས་ལ་དད་པ་བྱས་ པར་
བརྟེན་ཆོས་བོན་གཉིས་ཀྱི་དབར་འཁོན་འཐབ་དྲག་པོ་བྱུང་བ།
དཔེར་ན། ཁྲི་རལ་གྱིས་ཆོས་ལ་བཀུར་བསྟི་དང་། བོན་ལ་
གནོན་ཐབས་ཆེན་པོ་བྱས་པས་བོན་བློན་གྱིས་ཁྲི་རལ་པ་བསད་
པ་དང་། གླང་དར་མས་བོན་བློན་གྱི་འདོད་པ་ལྟར་ཆོས་
80



སྒྲུབ་ཐབས་བྱས་ པས། ནང་ པའི་ དགེ་སློང་གིས་ དར་མ་
བསད་པ་སོགས་བོད་ཀྱི་རྒྱལ་རྒྱུད་སིལ་བུར་ཐོར་བའི་རྐྱེན་ཡང་
དེ་ལས་བྱུང་ཡོད། ཕྱིས་སུ་བོན་དེར་ལྟ་སྤྱོད་སྒོམ་ གསུམ་
སངས་རྒྱུས་ཀྱི་ཆོས་ལུགས་དང་འདྲ་བའི་རིག་གཞུང་མང་པོ་་
ཐོན། 《དེབ་ཐེར་དམར་པོ》ལས། བོན་ལ་ཐེག་པ་རིམ་
པ་ དགུ་ ཡོད་ པ་ སྟེ། ཕྱུ་ གཤེན་ དང་། སྣང་ གཤེན།
འཕྲུལ་གཤེན། སྲིད་ གཤེན་ ཏེ་ རྒྱུའི་ ཐེག་ པ་ བཞི་ དང་།
དགེ་བསྙེན་དང་། དྲང་སོང་། ཨ་དཀར། མེ་གཤེན་སྟེ་
འབྲས་བུའི་ཐེག་པ་བཞི། ཁྱད་པར་ཆེན་པོའི་ཐེག་པ་གཅིག་
སྟེ་དགུའོ། གྲི་གུམ་བཙན་པོའི་དུས་སུ་བོན་དར་ཁྱབ་ཆེན་པོ་
བྱུང་ནས་ རང་ གི་ གྲུབ་ མཐའ་ ཡོངས་ སུ་ གཞི་ཚུགས་ ཤིང་།
རིགས་པའི་གཞུང་ལུགས་དང་ཆོས་ལུགས་ཀྱི་བྱེད་སྒོ་སྤེལ་
སྟངས་ཀྱང་ཆ་ཚང་བ་ཞིག་བྱུང་ཡོད་ཅེས་བསྟན་ཡོད། །
དེ་སྔ་རང་ལྗོངས་སུ་རྣམ་གླིང་དང་། ཧོར་ཚོ་པ་དགུའི་
ས་ཁོངས། འཇོ་མདའ། གོ་འཇོ། རྨར་ཁམས། ཀོང་
པོ་རྒྱ་མདའ་སོགས་ས་ཁུལ་དུ་བོན་ལ་དད་པ་བྱེད་མི་མང་པོ་
ཡོད།
གྲུབ་མཐའ་དེའི་གཞུང་དཔེ་གཙོ་བོ་ནི་《རྫོགས་པ་རིན་
ཆེན་གསེར་གྱི་ཕྲེང་བ》དང་། སྐྱབས་སུ་བཅོལ་ཡུལ་གཙོ་བོ་
ནི་སྟོན་པ་གཤེན་རབ་མི་བོ་ཆེ་ཡིན་པར་གྲགས།



54 རྙིང་མ།
རྙིང་མ་བའི་གྲུབ་མཐའ་ནི་བོད་ཀྱི་གནའ་རབས་ཀྱི་ནང་
པ་ སངས་ རྒྱས་ པའི་ཆོས་ ཤིག་ ཡིན་ ཞིང་། དེ་ ལ་ བོད་ཀྱི་
བསྟན་པ་སྔ་དར་གྱི་ཆོས་ལུགས་ཞེས་བརྗོད་ཅིང་། བསྟན་པ་
ཕྱི་དར་གྱི་དུས་ལས་ལོ་བཞི་བརྒྱ་ལྷག་ཙམ་དར་སྔ་བས་མིང་དུ་
རྙིང་མའི་ཆོས་ལུགས་ཞེས་ཐོགས། ཆོས་ལུགས་ཀྱི་ནང་དོན་
ཐོག་ནས་བརྗོད་ན་མདོ་ཕྱོགས་ཀྱི་བསྟན་པ་སྔ་ཕྱིའི་དབར་དབྱེ་
བ་མ་མཆིས། སྔགས་ཀྱི་ཆ་ནས་མཚོན་ན། གསར་རྙིང་
བར་དབྱེ་བ་ཕྲན་བུ་ཡོད། དེའང་ཐེག་པ་རིམ་དགུར་གྲགས་
པ་གསང་སྔགས་སྔ་གྱུར་བའི་ཆོས་ལུགས་ཞེས་ཆོས་རྒྱལ་ཁྲི་སྲོང་
ལྡེའུ་བཙན་གྱི་སྐུ་དུས་སུ་བོད་སྐད་དུ་ཐོག་མར་བསྒྱུར་ཞིང་།
སློབ་དཔོན་པད་མ་འབྱུང་གནས་ཀྱིས་དར་རྒྱས་སུ་སྤེལ་བའི་
རིང་ལུགས་འཛིན་མཁན་རྗེས་འབྲངས་དང་བཅས་པར་ཟེར་
ཞིང་། རྙིང་ལུགས་ལ་ཐེག་པ་རིམ་དགུ་ཡོད་པ་སྟེ། ཉན་
ཐོས། རང་རྒྱལ། བྱང་སེམས་ཏེ་སྤྲུལ་སྐུ་ཤཱཀྱ་ཐུབ་པས་
གསུངས་པའི་ཐུན་མོང་གི་ཐེག་པ་གསུམ་དང༌། ཀྲི་ཡ། ཨུ་
པ། ཡོ་ག་སྟེ་ལོངས་སྐུ་རྡོ་རྗེ་སེམས་པས་གསུངས་པའི་གསང་
སྔགས་ཀྱི་ཕྱིའི་ཐིག་པ་གསུམ། བསྐྱེད་པ་མ་ཧཱ་ཡོ་ག ལུང་
ཨ་ནུ་ཡོ་ག རྫོགས་པ་ཆེན་པོ་ཨ་ཏི་ཡོ་ག་སྟེ་ཆོས་སྐུ་ཀུན་ཏུ་
བཟང་པོས་གསུངས་པའི་ནང་གི་ཐེག་པ་བླ་ན་མེད་པ་གསུམ་
82



བཅས་སོ། （ཐུའུ་བཀན་གྲུབ་མཐའ་》ལས། རྙིང་མའི་
ཆོས་ཀྱི་སྙིང་པོར་ གྱུར་ པ་ནི་མན་ངག་ རྫོགས་ པ་ཆེན་ པོར་
གྲགས་པ་སྟེ། དེ་ལ་ཡང་སེམས་སྡེ་དང༌། ཀློང་སྡེ་དང་།
མན་ངག་གི་སྡེ་གསུམ། སེམས་སྡེ་མ་བུ་བཅོ་བརྒྱད་ལས་ལྔ་
བི་རོ་ཙ་ན་དང་། བཅུ་གསུམ་བི་མ་ལ་ལས་བྱུང་། ཀློང་སྡེ་
ཡང་བི་མ་ལ་ལས་བྱུང་ཞིང་། མན་ངག་གི་སྡེ་ལ་སྙིང་ཏིག་
ཅེས་གྲགས་ཏེ་བེ་རོ་ཉིད་ལས་བྱུང་བའོ། ཞེས་གསུངས་ཤིང་།
དེའི་ཆོས་རྒྱུད་འཛིན་མཁན་རྣམས་ལ་རྙིང་མ་ཟེར་རོ། བོད་
དུ་རྙིང་མའི་དགོན་པ་གྲགས་ཆེ་ཤོས་སུ་ལྷོ་ཁ་ས་ཁུལ་གྱི་བསམ་
ཡས་གཙུག་ལག་ཁང་དང་། རྡོ་རྗེ་བྲག སྨིན་གྲོལ་གླིང་
བཅས་དང་། ཁམས་ཁུལ་དུ་རྫོགས་ཆེན་དགོན་དང་། ཀ་
ཏོག་དགོན། དཔལ་ཡུལ་དགོན་བཅས་ཡོད། ལོ་རྒྱུས་ཐོག་
ཆོས་སྲིད་ཀྱི་ཚོགས་པ་ཕན་ཚུན་འཐབ་རྩོད་རྒྱུན་ཆད་མེད་པར་
བྱུང་བའི་དབང་གིས་རྙིང་མའི་དགོན་ པ་ མང་པོ་ཞིག་དགེ་
ལུགས་པར་གྱུར་ཡོད།
གྲུབ་མཐའ་དེའི་ཉམས་ལེན་གྱི་གཞུང་གཙོ་བོ་རྫོགས་པ་
ཆེན་པོ་དང་། སྐྱབས་སུ་བཅོལ་ཡུལ་གཙོ་བོ་སློབ་དཔོན་པད་
མ་འབྱུང་གནས་ཡིན།
a3



55 བཀའ་བརྒྱུད་པ།
ཐོག་མར་བཀའ་བརྒྱུད་ཅེས་པའི་མིང་གི་བྱུང་ཚུལ་གང་
ཡིན་སྐོར་ལ་《ཐུའུ་ཀན་གྲུབ་མཐའི་»ལས། “དུས་ཕྱིས་ཀྱི་
འབྲུག་པའི་ཡི་གེ་འགའ་ཞིག་ན་མར་མི་དང་། གླིང་རས་པ་
སོགས་ན་བཟའ་དཀར་པོ་གསོལ་བ་ཙམ་ལ་བསམས་དཀར་
བརྒྱུད་ཅེས་ བྲིས་ པའང་ སྣང་ མོད། བཀའ་ བརྒྱུད་ ཅེས་
ཡོངས་སུ་གྲགས་ པ་འཐད་དེ། བཀའ་བབས་ཀྱི་གདམས་
པའི་བརྒྱུད་འཛིན་ཡིན་པས། དེ་སྐད་དུ་གྲགས་པས་སོ།"
ཞེས་གསུངས་ཡོད།
བཀའ་བརྒྱུད་བསྟན་པའི་སྲོལ་གཏོད་མཁན་ནི་མར་པ་
ལོ་ཙ་བ་ཆོས་ཀྱི་བློ་གྲོས་ཡིན། ཁོང་ནི་སྤྱི་ལོ་1012ལོར་ལྷོ་
བྲག་ཕུ་ཆུ་ཁྱེར་དུ་ སྐུ་འཁྲུངས་པ་དང་། དེ་ནས་ དང་ པོ་
འབྲོག་མིའི་དྲུང་དུ་ལོ་ཙ་བ་བསླབས། རྗེས་སུ་རྒྱ་གར་དུ་
ལན་གསུམ་དང་བལ་ཡུལ་དུ་ལན་གསུམ་བྱོན་ནས་པན་ཆེན་ནཱ་
རོ་པ་དང་མངའ་བདག་མེ་ཏྲི་བ་སོགས་གྲུབ་ཐོབ་ཀྱི་བླ་མ་མང་
དུ་བསྟེན། ཀྱེ་རྡོར་དང་། གསང་འདུས། ཕྱག་རྒྱ་ཆེན་
པོ་སོགས་ གསང་སྔགས་ཀྱི་གདམས་པ་མཐའ་ཡས་བསླབས།
སླར་བོད་ ཡུལ་ དུ་ ཕྱིར་ ཕེབས་ ནས་ ལྷོ་ བྲག་ གྲོ་ བོ་ ལུང༌ དུ་
བཞུགས། རག་སྟོན་ཆོས་སྐུ་རྡོ་རྗེ་དང་། ཚུར་སྟོན་དབང་
84



གི་རྡོ་རྗེ། མེས་སྟོན་ཚོན་པོ། མི་ལ་རས་པ་ལ་སོགས་སློབ་
མ་ མང་ དུ་ བསྐྱངས། དགུང་ ལོ་ གྱི་ དྲུག་ སྟེ། སྤྱི་ ལོ་
1097ལོར་སྐུ་མྱ་ངན་ལས་འདས། །
བཀའ་ བརྒྱུད་ པ་ ནི༔ རྒྱལ་ བ་ རྡོ་ རྗེ་ འཆང་ གིས་
གསུངས་པའི་གསང་སྔགས་ཀྱི་གདམས་པའི་བཀའ་བབས་ཀྱི་
ཆོས་བརྒྱུད་འཛིན་མཁན་ཞིག་སྟེ། བོད་དུ་དེའི་རིང་ལུགས་
སྲོལ་འབྱེད་གྲུབ་ཆེན་ཁྱུང་པོ་མཁས་གྲུབ་ནས་བརྒྱུད་པ་ལ།
ཤངས་པ་བཀའ་བརྒྱུད་དང་། ལྷོ་བྲག་མར་པ་ནས་བརྒྱུད་པ་
ལ། དྭགས་པོ་བཀའ་བརྒྱུད་ཟེར། དེ་ལའང་ནང་གསེས་
སུ་ཕྱེ་ན་ཀརྨ་དང་། ཚལ་པ། འབའ་རོམ། ཕག་གྲུ་
བཅས་བཞི་ཡོད། ཕག་གྲུ་བཀའ་རྒྱུད་ལའང་འབྲི་གུང་དང་།
སྟག་ལུང་། འབྲུག་པ། གཡའ་བཟང་། ཁྲོ་ཕུ། ཤུག་
གསེབ། ཡེར་པ། རྨན་ཚང་ཞེས་པ་ལ་སོགས་མང་པོ་ཡོད།
བཀའ་བརྒྱུད་ པའི་ གྲུབ་ མཐར་ བཀའ་ བརྒྱུད་ ཆེ་ བ་
བཞིའི་དབྱེ་བ་ཕྱེ་སྲོལ་ཡོད་པ་སྟེ། འབའ་རོམ་པ་དར་མ་
དབང་ཕྱུག་ལས་འབའ་རོམ་བཀའ་བརྒྱུད། ཕག་གྲུ་རྡོ་རྗེ་
རྒྱལ་པོ་ལས་ཕག་གྲུ་བཀའ་བརྒྱུད། དཔལ་ལྡན་དུས་གསུམ་
མཁྱེན་པ་ལས་ཀརྨ་བཀའ་བརྒྱུད། དབོན་སྒོམ་ཚུལ་ཁྲིམས་
སྙིང་པོའི་སློབ་མ་ཞང་ཚལ་པ་བརྩོན་འགྲུས་ཆད་པ་ལས་ཚལ་
པ་བཀའ་བརྒྱུད་བཅས་བཞིར་གྲགས་སོ་
བཀའ་བརྒྱུད་ པའི་ཉམས་ལེན་བྱ་ཡུལ་ དུ་ གྱུར་ པའི་
གཞུང་གཙོ་བོ་ཕྱག་རྒྱ་ཆེན་པོ་ཡིན། ལ་ལ་བས་འབྲས་བུ་
s5



མཐར་ཐུག་གམ་མཆོག་གི་དངོས་གྲུབ་ཕྱག་རྒྱ་ཆེན་པོ་ཞེས་བྱ་
སྟེ། མཆོག་ཏུ་མི་འགྱུར་བའི་བདེ་བ་དང་། དེ་ལ་རྒྱུས་
འདེབས་པའི་རྣམ་པ་ཐམས་ཅད་པའི་གཟུགས་སྐད་ཅིག་དང་
པོར་ཐོས་པ་དེ་ལས། བྲི་བ་དང་གང་བ་མེད་པ་ཡེ་ཇི་བཞིན་
པའི་ངོ་བོ་ཉིད་ཀྱིས་ནམ་མཁའ་ཇི་སྲིད་པ་དེ་སྲིད་དུ་རྟག་ཏུ་
གནས་ཤིང་གཞར་ཡང་དེ་ལས་འདར་མི་སྤྱོད་པ་ཉིད་ཀྱིས་ཕྱག་
རྒྱུ་ཡིན་ལ། སྤོང་བ་དང་རྟོགས་པ་དང་སེམས་ཏེ་ཆེན་པོ་
གསུམ་དང་ལྡན་པ་ན། ཆེན་པོ་ཕྱག་རྒྱ་ཆེན་པོ་ཞེས་བྱ་བར་
འགྲེལ་པ་མཛོད་རུང་། ཡང་ལ་ལ་བས། ཕྱག་དང་རྒྱ་ཞེས་
ཡིག་འབྲུ་རེ་རེ་འཕྲལ་ནས་སྐུ་དོན་འགྲེལ་བཤད་བྱ་རྒྱུ་མེད་
པར། ཕྱག་རྒྱ་ཞེས་པ་ལག་གི་སྙིམ་པ་ཁ་སྦྱོར་བར་ཟེར་ཞིང་།
དོན་ལ། ཐབས་ དང་ ཤེས་ རབ་ ཟུང༌ དུ་ འཇུག་ པའམ།
གསལ་སྟོང་མཉམ་སྦྱོར་ཆེན་པོའི་དོན་ལ་གོ་དགོས་པར་ངོས་
འཛིན་གྱི་ཡོད།
56 ས་སྐྱ་བ་
ས་སྐྱ་བའི་མ་དགོན་དེ་ས་སྐྱ་དབོན་པོ་རིའི་ས་དཀར་གྱི་
དབུས་ལོགས་སུ་བཏབ་ པ་འབྲེལ་བ་རྒྱུ་མཚན་དུ་བྱས་ནས།
དགོན་པ་དེར་ས་སྐྱ་དགོན་པ་ཞེས་མཚན་སྙན་ཐོགས་པ་མ་
ཟད། དེའི་ཆོས་ལུགས་ཀྱི་གྲུབ་མཐའ་ལའང་ས་སྐྱ་བ་ཞེས་
g6



པའི་མཚན་སྙན་ཡུལ་གྲུ་ཀུན་ལ་གྲགས་པ་རེད།
ས་ཆེན་དཀོན་ཅོག་རྒྱལ་པོ་མཆོག་ནས་རིང་ལུགས་དེའི་
སྲོལ་གཏོད་ནས་བོད་ཀྱི་རབ་བྱུང་དང་པོའི་ཆུ་ གླང་ ལོ་ སྟེ།
སྤྱི་ལོ་1073ལོར་གདན་ས་ཆེན་པོ་དེ་དངོས་སུ་ཕྱག་བཏབ་པའི་
ཁར། ས་ཆེན་ཀུན་དགའ་སྙིང་པོ་སོགས་གོང་མ་རྣམ་ལྔས་
དར་རྒྱས་སུ་བཏང་ཞིང་། གསུང་ངག་ལམ་འབྲས་ཆོས་ཀྱི་
སྙིང་པོར་བྱེད་པའི་རིང་ལུགས་འཛིན་མཁན་རྗེས་འབྲངས་པ་
ཆགས། དེ་ ལ་ ཆོས་ རྒྱུད་ དང་ གདུང༌ རྒྱུད་ གཉིས་ ཡོད།
རབ་བྱུང་ བཞི་ པར་ ས་ པཎ་ཁུ་དབོན་ ཧོར་ གྱི་ རྒྱལ་ པོ་ དང་
མཆོད་ཡོན་གྱི་འབྲེལ་པ་ལ་བརྟེན་ནས་ ས་སྐྱ་པས་ལོ་གྲངས་
བརྒྱུ་ཙམ་གྱི་བར་དུ་བོད་ཁམས་ ཡོངས་ལ་དབང་བསྒྱུར་ཏེ།
ཏཱ་དབེན་གོང་མ་རྒྱལ་པོའི་ལུང་བཞིན་བླ་མས་ཆོས་ཀྱི་བྱ་བ་
མཛད་ཅིང་། ཆོས་དང་མཐུན་པའི་འཇིག་རྟེན་གྱི་བཀའ་
གནང་། བླ་དཔོན་རྣམས་ཀྱིས་སྲིད་ཀྱི་བྱ་བ་མཛད། ས་སྐྱ་
པའི་བསྟན་འཛིན་སྐྱེས་བུ་མང་ཞིང་། དེ་ཡང་གསང་སྔགས་
ཀྱི་བསྟན་པ་འཛིན་མཁན་གྲགས་པ་ཆེ་ཤོས་ངོར་རྫོང་གཉིས་ཏེ།
ངོར་ཆེན་ཀུན་དགའ་བཟང་པོ་དང་རྫོང་པ་ཀུན་དགའ་རྣམ་
རྒྱལ་གཉིས་ཡིན། ཕྱིས་ གསང་སྔགས་ལུགས་ཀྱི་བསྟན་པ་
འཛིན་མཁན་ལ་ངོར་ ལུགས་ ཞེས་ དང་། མདོ་ཕྱོགས་ཀྱི་
བསྟན་པ་འཛིན་མཁན་ལ་རྫོང་ལུགས་ཞེས་འབོད་ པ་ མང་།
མདོ་ཕྱོགས་ཀྱི་བསྟན་པ་འཛིན་མཁན་གྲགས་པ་ཆེ་ ཤོས་ སུ་
གཡག་རོང་གཉིས་ཡིན་ཞིང་། ཁོང་རྣམ་གཉིས་ཀྱིས་མཛད་
37



པའི་མདོ་ཕྱོགས་ཀྱི་བཀའ་བསྟན་བཅོས་ཤིན་ཏུ་མང་བ་དང་།
རིག་པའི་གནས་ལྔ་ལ་བྱང་ཆུབ་པའི་བུ་སློབ་ཡང་ཤིན་ཏུ་མང་།
ཕྱིས་སུ་ས་སྐྱ་པ་ནང་ཁུལ་དུ་ཞི་མཐུན་མ་བྱུང་བར་བླ་
བྲང་བཞིར་གྱེས་ནས་བསྟན་པ་ཇི་ཉམས་སུ་གྱུར། ཉམས་
ལེན་བྱ་ཡུལ་གྱི་གཞུང་གཙོ་བོ་《ལམ་འབྲས་》ཞེས་པ་དེ་ཡིན།
གྲུབ་མཐའ་དེ་བོད་ཙམ་མ་ཟད། སོག་པོའི་ཡུལ་ལའང་ཁྱབ་
པ་ཆེ་ཙམ་ཡོད།
57 བཀའ་གདམས་པ།
འདི་ནི་སྤྱི་ལོའི་དུས་རབས་བཅོ་ལྔ་ཙམ་ལ་བྱུང་པའི་
སངས་རྒྱུས་ཀྱི་བཀའ་ལས་ཡིག་འབྲུ་གཅིག་ཀྱང་མ་ལུས་པར་
ཚང་མ་གདམས་ངག་ཏུ་གོ་བའི་གྲུབ་མཐའ་ཞིག་སྟེ། ཇོ་བོ་
རྗེ་ཨ་ཏི་ཤ་ནས་དབུ་བརྙེས། འབྲོམ་སྟོན་པ་རྒྱལ་བའི་འབྱུང་
གནས་ཀྱིས་སྲོལ་ཕྱེས། པོ་ཏོ་བ་དང་། སྤྱན་སྔ་བ། ཕུ་
ཆུང་བ་བཅས་ལ་བཀའ་གདམས་སྐུ་མཆེད་གསུམ་ཞེས་གྲགས་
པ་ནས་དར་ཞིང་རྒྱས་པར་མཛད། གླང་རི་ཐང་པ་དང་ཤ་
ར་བ་གཉིས། བྱ་ཡུལ་བ་སོགས་ཀྱིས་དེ་བས་ཀྱང་རྒྱས་པར་
མཛད། བཀའ་གདམས་པའི་སློབ་བརྒྱུད་ཡོངས་སུ་གྲགས་
པ་ལ་གཞུང་པ་དང་གདམས་ངག་པ་གཉིས་སམ། ཡང་ན་
མན་ངག་པ་དང་གསུམ་དུ་གྱིས།



གྲུབ་མཐའ་དེའི་ཉམས་ལེན་གྱི་གཞུང་གཙོ་བོ་ནི་《བྱང་
ཆུབ་ལམ་གྱི་སྒྲོན་མེ་》ཞེས་པ་དེ་ཡིན། གཞུང་དེ་ནི་ཇོ་བོ་རྗེ་
ཨ་ཏི་ ཤ་ བོད་དུ་ ཕེབས་ པའི་ རྗེས་ མཛད་པའི་ལམ་རིམ་གྱི་
གཞུང་ཞིག་ཡིན།
58 དགེ་ལུགས་པ།
དགེ་ལུགས་པའམ་དགའ་ལྡན་པ་ཞེས་པ་ནི་གདན་སའི་
མིང་ཆོས་མིང་ལ་ཐོགས་པ་ཞིག་སྟེ། རྗེ་རིན་པོ་ཆེས་འབྲོག་
རི་བོར་དགའ་ལྡན་རྣམ་པར་རྒྱལ་བའི་གླིང་བཏབ་ནས་སྐུ་ཚེའི་
སྨད་དུ་དེར་བརྟན་ཆགས་པར་བཞུགས་ནས་སྤེལ་བའི་རྗེའི་
རིང་ལུགས་ལ་ཆོས་རྗེ་དགའ་ལྡན་པའི་ལུགས་ཞེས་འབོད་པ་
བྱུང༌། དེ་ཚིག་སྣ་བསྡུས་ནས་བརྗོད་པའི་ཚེ་དགའ་ལུགས་
ཞེས་བརྗོད་མི་བདེ་བས་དགེ་ལུགས་ པ་ཞེས་འབོད་པ་རྒྱུན་
ཆགས་པ་ཡིན་སྐད་འདུག འོན་ཀྱང་ལ་ལ་བས་གང་གི་ལྟ་
སྤྱོད་དགེ་ བས་ འདི་ ལྟར་ ཐོགས་ ཞེས་ གསུང་ བའང་ སྣང་།
དགེ་ལུགས་པའི་གྲུབ་མཐའ་ནི། རྗེ་ཙོང་ཁ་པ་བློ་བཟང་
གྲགས་པ་ཡབ་སྲས་ཀྱིས་སྲོལ་གཏོད་ནས་དར་རྒྱས་མཛད་པའི་
མདོ་སྔགས་ བཤད་ སྒྲུབ་ ཟུང་ འབྲེལ་ གྱི་ རིང་ ལུགས་ འཛིན་
མཁན་རྗེས་འབྲངས་པ་རྣམས་ལ་བྱ་བ་ཡིན། དགེ་ལུགས་
པའི་གྲྭ་པ་རྣམས་ཀྱིས་ཞྭ་མོ་ཚང་མ་སེར་པོ་ཡིན་པས་ཞྭ་སེར་



པའང་ཟེར།
གྲུབ་མཐའ་འདི་སྲོལ་གཏོད་མཁན་རྗེ་ཙོང་ ཁ་ པ་ བློ་
བཟང་གྲགས་པ་ནི་རབ་བྱུང་དྲུག་པའི་མེ་བྱ་སྤྱི་ལོ་1357ལོར་
མདོ་སྨད་ཙོང་ཁའི་ཡུལ་དུ་འཁྲུངས། དགུང་ལོ་བདུན་ལ་
རབ་ཏུ་བྱུང་ཞིང༌། བཅུ་དྲུག་ལ་དབུས་སུ་ཕེབས། རིག་
གནས་དང་བཀའ་པོད་ ལྔ་ སོགས་ཀྱི་ གཞུང་ ལུགས་ ལ་ ཐོས་
བསམ་སྒོམ་གསུམ་གྱི་ཉམས་ལེན་དཔག་མེད་མཛད་ནས་ལམ་
རིམ་དང་སྔགས་རིམ་ལ་སོགས་པའི་ལྗགས་རྩོམ་དུ་མ་སྤེལ།
མདོ་སྔགས་ཀྱི་བསྟན་པ་དག་ཐེར་ནན་གཏན་མཛད། བོད་
ས་གླང་སྤྱི་ལོ་1409ལོར་ལྷ་ལྡན་སྨོན་ལམ་ཆེན་མོ་བཙུགས།
དགའ་ལྡན་དགོན་པ་དང་བདེ་ཆེན་གསང་སྔགས་མཁར་ཕྱག་
བཏབ། རྒྱལ་ ཚབ་ རྗེ་ དང༌། མཁས་ གྲུབ་ རྗེ། དགེ་
འདུན་གྲུབ་སོགས་སློབ་མ་མང་དུ་བསྐྱངས། བོད་ས་ཕག་སྤྱི་
ལོ་1419ལོར་འདས། །
ཕྱིས་སུ་དགེ་ལུགས་པའི་བསྟན་པ་རྒྱ་ཆེར་དར་ནས་བོད་
སྤྱི་དང་སྒོས་སུ་སོག་ཡུལ་སོགས་ཉེ་འབྲེལ་གྱི་མི་རིགས་རྣམས་
ཀྱི་ཁྲོད་དར་ཁྱབ་ཆེན་པོ་བྱུང་ཡོད། གྲུབ་མཐའ་དེ་ནི་རྗེ་
རིན་པོ་ཆེས་སྔར་ཡོད་ཀྱི་གྲུབ་མཐའ་བྱེ་བྲག་རྣམས་ཀྱི་བཟང་
ཆ་བསྡུ་ལེན་བྱས་ནས་ལེགས་བཅོས་བྱས་ཏེ་གྲུབ་པའི་གྲུབ་
མཐའ་ཞིག་ཡིན་སྟབས། ཡུལ་ལུང་འགའ་རེར་དེར་གསར་
མ་ཡང་ཟེར་སྲོལ་ཡོད། ཉམས་ལེན་གྱི་གཞུང་གཙོ་བོ་ནི་
(བྱང་ཆུབ་ལམ་རིམ་ཆེན་མོ་》ཡིན།
)



དུས་ཆེན་གྱི་སྐོར།
59 བོདཀྱི་ལོ་གསར།
བོད་མིའི་ལོ་གསར་གྱི་འབྱུང་བ་རོབ་ཙམ་ཞུས་ན་གནམ་
ལོ་གསར་བཞད་ནི་བོད་རྒྱལ་དགུ་པ་པུ་དེ་གུང་རྒྱལ་གྱི་དུས་
རྒན་མོ་བལ་མའི་ཟླ་རྩིས་ཞེས་པ་ཟླ་བའི་དཀར་ཆའི་འཕེལ་
གྲིབ་དང༌། རྒྱུ་སྐར་གྱི་འཁོར་བགྲོད་ལ་བརྟེན་ནས་དུས་བཞི་
དབྱེ་བ་དང་། ཟླ་ཚེས་བརྩིས་ཏེ་ལོ་འཁོར་མཚམས་ཀྱི་དུས་
རྟགས་དེ། ལྷོ་ཁ་ཡར་ལྷ་ཤམ་པོའི་འདབས་ཀྱི་ཁམ་སྡོང་ལ་
མེ་ཏོག་ཤར་འཕྲལ། དཔྱིད་ཀྱི་དུས་ཆེན་གཏོང་སྲོལ་ཆགས་
པ་ དང་། དེ་ནས་ བོད་ ཀྱི་ ལོ་ གསར་ ཐོག་ མ་ གཏོང་འགོ་
ཚུགས་པ་རེད་ཟེར་སྲོལ་འདུག འོན་ཀྱང་བོད་ཀྱི་ལོ་གསར་
དེ་ཡང་ཡུལ་ལུང་སོ་སོའི་ཡུལ་སྲོལ་གོམས་གཤིས་དང་། སོ་
ནམ་བྱ་ལས་ཀྱི་དུས་ཚོད་མི་འདྲ་བའི་དབང་གིས་མི་འདྲ་ས་
མང་ཙམ་ཡོད། དཔེར་ན། ཀོང་པོ་ཁུལ་དུ་བོད་ཟླ་བཅུ་
པའི་ཚེས་གཅིག་ཉིན་ལོ་གསར་གཏོང་བ་དང༌། སྟོད་མངའ་
རིས་སྤུ་ཧྲེང་རྫོང་སོགས་ལ་བོད་ཟླ་བཅུ་གཅིག་པར་ལོ་གསར་
གཏོང་བ། དབུས་གཙང་གི་ས་ཁུལ་མང་པོ་ཞིག་ལ་སོ་ནམ་
ལོ་གསར་ཞེས་བོད་ཟླ་བཅུ་གཉིས་པའི་ཚེས་གཅིག་ལ་ལོ་གསར་
at



གཏོང་བ་སོགས་བོད་མིའི་ལོ་གསར་གཏོང་དུས་གཅིག་གྱུར་
ཞིག་མེད་ཅིང་། བོད་མིའི་ལོ་གསར་གཙོ་བོ་ནི་ཧོར་ཟླ་དང་
པོའི་ཚེས་གཅིག་ཉིན་གཏོང་གི་ཡོད། ཤོད་སྲོལ་ལ་ཧོར་ཟླ་
དང་པོའི་ཚེས་གཅིག་ལ་བླ་མ་ལོ་གསར་དང་། ཚེས་གཉིས་
ལ་རྒྱལ་པོ་ལོ་གསར། ཚེས་གསུམ་ལ་གཟབ་གསོལ་གྲོས་སྟོན་
བཅས་ཟེར་ཞིང་། ཆེས་ཁྱབ་ཆེ་བའི་མང་ཚོགས་ཁྲོད་དུ་ལོ་
གསར་གྱི་སྔ་ནུབ་ཏུ་ལོ་གསར་གྱི་གྲ་འགྲིག་གི་ལས་ཀ་སྟེ། གྲོ་
སོ་ཕྱེ་མར་དང་། གྲོ་མ་འབྲས་སིལ། ལོ་ཕུད། ཆང་ཕུད།
ཁ་ཟས་ཁུར་ཁོག ཉ་ཤག སྨུག་ཐུང་། སྦོ་ལུག པིན་
ཏོག མར་སྲེག་ བཅས་ ཁ་ཟས་ཀྱི་སྡེར་ཁ་ དང་། ཤིང་
འབྲས་སྣ་ཚོགས་བླུགས་པའི་སྡེར་མ། མར་མཚོན་ལས་ཉི་
ཟླའི་གཟུགས་དབྱིབས་ཀྱིས་བཙུགས་ ཏུ་རྒྱན་པའི་ལུག་ མགོ་
ཇ་སྦག་དང་། མར་གྲོད་རིལ། མར་གྱི་གཡུང་དྲུང་རི་མོས་
རྒྱུན་པའི་ཞིབ་ཐུད་གྲུ་བཞི། དེ་མིན་ས་ཁུལ་སོ་སོའི་ཐོན་
དངོས་བཟའ་ཆའི་རིགས་འདྲ་མིན་སྣ་ཚོགས་ རང་ རང་གི་
འཁོས་དཔག་ལ་གཞིགས་ཏེ་མཆོད་གཤོམ་གྱི་མདུན་ནམ་ཡང་
ན་ཆ་སྒམ་སྟེང་སྒྲིག་གཤོམ་བྱེད་པའི་ལས་བྲེལ་ཆེན་པོ་ཡོད།
གཞན་ཡང་དག་སྣང་ཆེན་པོས་ཚོགས་ཕུད་དང་། མཆོད་
ཡོན་སྣེ་ལྔ་ལ་སོགས་པ་སྒྲིག་སྲོལ་ཡོད། དེ་མིན་ཁང་པའི་
གདུང་མ་དང་། སྒོ་སྒེའུ་ཁུང་ལ་ཤམ་བུ་དང་སྒོ་ཡོལ། ཁ་
གདན་སོགས་གསར་པ་རྒྱག་པ། ཐབ་ཚང་གི་རྩིག་ལྡེབས་སུ་
དུ་དྲེག་ཡོད་པར་གྲོ་ཞིབ་ཀྱི་དཀར་རྟགས་བཀྲ་ཤིས་རྟགས་
92



བརྒྱད་ལ་སོགས་པ་བཀྲ་ཤིས་པའི་རི་མོ་དང་། ཐབ་ཀྱི་ཐོད་
དུ་ཀླུ་མོ་མཚོན་བྱེད་སྡིག་རའི་གཟུགས་སོགས་འགོད་པ། ཕྱི་
སྒོའི་མདུན་ས་དཀར་གྱི་གཡུང་དྲུང་ངམ་ཡང་ན་བཀྲ་ཤིས་པའི་
རི་མོ་སྣ་ ཚོགས་ ཀྱི་ དཀར་ ཐིག་ འཐེན་ པ། ཐོག་ སྟེང་ དུ་
འཛུགས་རྒྱུའི་དར་ལྕོག་གྲ་སྒྲིག་བྱེད་པ་སོགས་མདོར་ན་རྟེན་
འབྲེལ་གྱི་བྱེད་སྒོ་རྣམས་ངེས་པར་ཚགས་སུ་ཚུད་པ། ཚེས་
གཅིག་གི་ཞོགས་པ་སྔ་ལངས་ཐོག་རྒན་གཞོན་ཚང་མས་རྒྱན་
གོས་གཟབ་མཆོར་གྱིས་བརྒྱན་ཏེ་སྔོན་ལ་ཆུ་ཕུད་ལེན་པ་དང་།
ཐོག་བསང་འབུལ་བ། དགོན་པར་ཕྱིན་ནས་རྟེན་མཆོག་
རྣམས་ཀྱི་སྤྱན་སྔར་མཆོད་མཇལ་ཞུ་བ། རང་ཁྱིམ་དུ་གསོལ་
ཇ་བསྲུབས་མ་དང་། གྲོ་འབྲས། ཕྱེ་མར། ཆང་ཕུད།
གྲོ་ཐུག ཆང་སྐོལ། དཀར་སྤྲོ་སོགས་རོ་བཅུད་ལྡན་པའི་
ཟས་བཟང་ལ་ཅི་འདོད་ལྟར་ལོངས་སུ་སྤྱོད་པ་དང་ཕན་ཚུན་
ཞི་འདུལ་འཛུམ་མདངས་ཀྱི་རྣམ་འགྱུར་བཅངས་ཏེ་གྲོང་ཁྱིམ་
ཕན་ཚུན་ཕྱེ་མར་རྒྱུགས་པར་འགྲོ་ཞིང་། གཏམ་གྱི་ཐོག་མར་
ཚང་མས་བཀྲ་ཤིས་བདེ་ལེགས་ཕུན་སུམ་ཚོགས། ཨེ་མ་བག་
དྲོ་སྐུ་ཁམས་བཟང་། ཞེས་ཤིས་ཚིག་བརྗོད་པ་དང་སྦྲགས་ཕྱེ་
མར་དང༌། ཆང་ཕུད་འདེགས་རེས་བྱེད་ཅིང་ དེ་ཉིན་
རང་ཁྱིམ་སོ་སོར་སྤྲོ་སྐྱིད་བྱེད་པ་ལས་ཕན་ཚུན་མགྲོན་སྐྱོད་
བྱེད་སྲོལ་མེད་ལ་ཁ་རྩོད་རྒྱུག་པ་སོགས་ཚུལ་མིན་གྱི་བྱ་སྤྱོད་
ཚིག་ངན་གང་ཅིར་འཛེམས་ཆ་བྱེད་པ་བཅས་སྲོལ་བཟང་དེ་
དག་ལག་ ལེན་ བསྟར་ དགོས། ཚེས་ གཉིས་ གསུམ་ ནས་
93



བཟུང་གཉེན་ཉེ་དང་། གྲོགས་པོ། དཀར་ཉེ་སོགས་ཕན་
ཚུན་མགྲོན་སྐྱོད་འགྲོ་འོང་གི་བྱེད་སྒོ་འགོ་ཚུགས་ཤིང་། ད་
དུང་གྲོང་གསེབ་ ཁག་ ལ་ལོ་ གསར་ ཧ་ ཅང་འཁྲུག་ པོ་ ཡོད།
གྲོང་ཚོ་ ཁག་ མཉམ་འཛོམས་ཐོག་སྒོར་གཞས་ རྒྱུག་ པ་ དང་།
རྡོ་སྐོར་འཕེན་པ་སོགས་རིག་རྩལ་གྱི་བྱེད་སྒོ་ཁག་གི་ཐོབ་པར་
སྤེལ་ནས་ལོ་གསར་དགའ་སྤྲོའི་ངང་གཏོང་གི་ཡོད། བོད་
མིས་ལོ་གསར་གཏོང་བའི་དུས་ཚོད་ཀྱང་ཅུང་རིང་ཙམ་ཡིན།
ལུང་པ་མང་ཆེ་བས་ལོ་གསར་ཚེས་གཅིག་ནས་བཅོ་ལྔ་བར་
གཏོང་སྲོལ་ཡོད།
60 ཆོ་འཕྲུལ་སྨོན་ལམ་ཆེན་མོ།
ཆོ་འཕྲུལ་ཅེས་པའི་ཐ་སྙད་དེའི་གོ་དོན་གང་ཡིན་ཟེར་ན།
དེ་ནི་རྫུ་འཕྲུལ་ཏེ་ལུས་སེམས་ཀྱི་ཤིན་སྦྱངས་ལ་བརྟེན་ནས་
སྐྱེས་པའི་སྤྲུལ་པའི་ནུས་ཤུགས་ལ་ཟེར་ཤིང་། དེའང་སྟོན་པ་
ཤཀྱ་ཐུབ་པས་ཟླ་བ་དང་པོའི་ཚེས་གཅིག་ནས་བཅོ་ལྔའི་དུས་
ཚོད་ནང་བདུད་དང་མུ་སྟེགས་པའི་རིགས་རྣམས་ཆུ་འཕྲུལ་སྣ་
ཚོགས་ཀྱི་ཐབས་ལ་བརྟེན་ནས་ཚར་བཅད་པའི་རྗེས་དྲན་གྱི་
ཚུལ་དུ་ཆོས་རྒྱལ་མྱ་ངན་མེད་པས་ཆོ་འཕྲུལ་ཆེན་མོའི་དུས་
ཆེན་བཙུགས་གནང་བས་ཡུལ་ལུང་ཀུན་ཏུ་བཀྲ་ཤིས་ལོ་ལེགས་
དང་། དུས་བདེ་ཞི་འཇགས་བྱུང་བར་གྲགས།
_94



ལྷ་སའི་ཆོ་འཕྲུལ་སྨོན་ལམ་ཆེན་མོ་ནི་རྗེ་ཙོང་ཁ་པ་ཆེན་
པོས་བོད་རབ་བྱུང་བདུན་པའི་ཟླ་བ་དང་པོར་ལྷ་ས་གཙུག་
ལག་ཁང་དུ་འཛུགས་གནང་མཛད་པའི་ཆོ་འཕྲུལ་སྨོན་ལམ་
ཆེན་པོའི་མཆོད་པ་དེ་ཡིན། དེའང་སེ་འབྲས་དགའ་གསུམ་
གྱི་དགེ་འདུན་ཡོངས་རྫོགས་གདན་དྲངས་ཏེ་གཙུག་ལག་ཁང་
དུ་ཚེས་གྲངས་ཆད་ལྷག་བབ་ཀྱིས་ཚེས་གསུམ་བཞི་གང་རུང་
ནས་དབུ་ཚུགས་ཏེ་ཚེས་ཉེར་ལྔ་བར་ཉིན་ཉི་ཤུ་རྩ་གཅིག་རིང་
རྟེན་མཆོག་སྤྱན་སྔར་མཆོད་སྤྲིན་གཟབ་རྒྱས་དང་འབྲེལ་དགེ་
འདུན་ཡོངས་ལ་ཉིན་རེའི་ཚོགས་དུས་གསུམ་སོ་སོར་གསོལ་ཇ་
དང༌། བཞེས་ཐུག ཚ་ར། སྐུ་འགྱེད་ སོགས་ བསྙེན་
བཀུར་བླ་ན་མེད་པ་གནང་སྟེ་བསྟན་པ་རྒྱས་པ་དང་། འགྲོ་
བ་བདེ་བའི་ཞལ་འདོན་ཐུགས་སྨོན་རྒྱ་ཆེ་མཛད་སྲོལ་གཏོད།
དེའི་རིང་དགོང་དྲོ་ས་རུབ་པའི་རྗེས་འཁྱམས་རའི་ནང་དགེ་
བཤེས་ལྷ་རམས་པའི་མཚན་རྟགས་བཞེས་མཁན་རྣམས་ཀྱིས་
བཀའ་པོད་ལྔའི་བགྲོ་གླེང་འགྲན་རྩོད་གནང་གི་ཡོད། ད་
དུང་སྨོན་ལམ་ཆེན་མོའི་རིང་ས་ཕྱོགས་གང་ས་ནས་དད་ལྡན་
མང་པོ་ལྷ་སར་སྨོན་ལམ་མཇལ་བར་ཕེབས་པ་དང་། མང་
ཇ་སྐུ་འགྱེད་སོགས་དགེ་འབུལ་ཞུ་ཐུབ་ན་སྐལ་བ་བཟང་བར་
བརྩི་སྲོལ་ཡོད།
95



61 བཅོ་ལྔ་མཆོད་པ།
བཅོ་ལྔ་མཆོད་པ་ནི་ཟླ་བ་དང་པོའི་ཚེས་བཅོ་ལྔའི་ཆོ་
འཕྲུལ་དུས་ཆེན་ཉིན་ཏེ། རྗེ་ཙོང་ཁ་པ་ཆེན་པོས་སྲོལ་གཏོད་
པའི་མཛད་ཆེན་བཞིའི་གྲས་ཤིག་ཡིན། དེའང་ལྷ་སའི་བཅོ་
ལྔ་མཆོད་པ་ཞེས་བསོད་ནམས་ཀྱི་ཚོགས་རླབས་པོ་ཆེ་གསོག་
པའི་ཆོ་འཕྲུལ་དུས་ཆེན་དངོས་གཞི་ཡིན་པ་དང༌། གཙོ་བོ་
ནི་མཆོད་པ་གཤོམས་པའི་དུས་ཆེན་ཞིག་ཏེ་མཆོད་གཞུང་ནང་
གསལ་ལྟར་མཆོད་པའི་འཁྲི་ཁུངས་སོ་སོས་བར་སྐོར་ཧྲིལ་པོར་
མར་ཚོན་ལས་གྲུབ་པའི་མཆོད་པའི་སྐར་ཕྲེང་གིས་ཁེངས་ཤིང་།
མཆོད་པ་འགའ་ཤས་ཀྱི་མཐོ་ཚད་ལ་ ཐོག་ བརྩེགས་ གཉིས་
གསུམ་བར་ཡོད་པ་དང་། མཆོད་ པ་སོ་སོའི་དབུས་སུ་མི་
རིགས་རང་ཉིད་ཀྱི་ཐུན་མོང་མ་ཡིན་པའི་ལག་རྩལ་གྱི་ཁྱད་
ཆོས་མར་ཚོན་ལས་གྲུབ་པའི་རྒྱས་སྤྱོད་ཁང་བཟང་བཀོད་པས་
རབ་ཏུ་ཕྱུག་པའི་ནང་མཉམ་མེད་ཤཀྱཱའི་རྒྱལ་པོའི་སྐུ་བརྙན་
དང་རྒྱན་དྲུག་མཆོག་གཉིས། རྗེ་ཡབ་སྲས་གསུམ། མཆོད་
པའི་ལྷ་མོ་དགའ་མགུའི་གར་རྩེད་ཀྱི་རྣམ་པ་འཆང་བ། ཚེ་
རིང་དྲུག་སྐོར། མཐུན་པ་སྤུན་བཞི། ཧྭ་ཤང་སྦྱིན་བདག་
སོགས་ཀྱི་མདུན་སྐར་ཚོགས་ཀྱི་ཕྲེང་བ་ཐང་ལ་ཉིལ་འདྲའི་མར་
མེ་ སོགས་ སྣ་ ལྔའི་ མཆོད་སྦྱིན་ གྱིས་ མཛེས་ པར་ བྱས་ ཤིང་།
བ6



དེའི་དགོང་མོ་ས་ཕྱོགས་ཁག་ནས་ཡོང་བའི་བོད་མི་ཚོས་འཚང་
ཁ་ཤིག་ཤིག་ངང་མཆོད་པ་མཇལ་བར་འགྲོ་བ་དང་། ལྷ་
སའི་ཉེ་འཁོར་གྲོང་གསེབ་གྲིབ་པ་དང་ར་མ་སྒང་པ་སོགས་ཚོ་
དང་ཚོ་བྱས་ནས་བྱིན་རླབས་ཀྱི་མཚན་ཁ་ཡོངས་སུ་འབར་བའི་
མཆོད་པའི་མདུན་དུ་སྒོར་གཞས་རྒྱག་པ་དང་གླུ་གཞས་བཏང་
ནས་མཚན་གང་སྡོད་སྲོལ་ཡོད།
62 ས་ག་ཟླ་བ།
རྒྱུ་སྐར་ས་ག་འཆར་བའི་ཧོར་ཟླ་བཞི་པ་འདིའི་ཚེས་པ་
བཅོ་ལྔ་ ལ་ སངས་ རྒྱས་ ཤཀྱ་ཐུབ་ པ་ སྐུ་ བལྟམས་ པ་ དང་།
སངས་རྒྱས་པ། མྱ་ངན་ལས་འདས་པའི་དུས་ཆེན་གསུམ་
དུས་ གཅིག་ ལ་ འཛོམས་ པར་ གསུངས་ རུང་། བཞེད་ པ་
གཞན་གྲགས་སུ་ས་ག་ཟླ་བའི་ཚེས་བདུན་ཉིན་ཤ་ཀྱ་མུ་ནེ་ལུམ་
བིའི་ཚལ་དུ་སྐུ་བལྟམས་པ་དང་། ཚེས་བཅོ་ལྔ་ཉིན་ཤཱཀྱ་མུ་
ནེ་ཡུམ་གྱི་ལྷུམས་སུ་ཞུགས་པ་དང་། སངས་རྒྱས་པ། མྱ་
ངན་ལས་འདས་པ་བཅས་ཀྱི་དུས་ཆེན་གསུམ་འཛོམས་པ་ཡིན་
ཟེར། གང་ལྟར་ས་ག་ཟླ་བའི་དུས་སྟོན་དེར་བོད་མི་ཚོས་ཧ་
ཅང་མཐོང་ཆེན་བྱེད་ཀྱི་ཡོད། ཆོས་ལུགས་ཀྱི་ཤོད་རྒྱུན་དུ་ས་
ཟླའི་རིང་དགེ་སྡིག་ཇི་བྱས་འབུམ་འགྱུར་རེད་ཅེས་ཟེར་བར་
དམིགས་ནས་དད་ལྡན་བོད་མི་ཚོས་ཤ་སོགས་དམར་ཟས་སྤོང་
97



བ་དང་། ངན་སློང་ལ་སྦྱིན་པ་གཏོང་བ། སྲོག་གཅོད་མི་
བྱེད་པ། དགོན་སྡེ་ ཁག་ ལ་ མཆོད་ འབུལ་ དང་། སྨྱུང་
གནས་སྲུང་བ་སོགས་རང་རང་འཁོས་དཔག་ལ་གཞིགས་ཏེ་
རྣམ་དཀར་གྱི་ལས་ལ་བརྩོན་པ་དང་། སྤྱི་ཚོགས་རྙིང་པའི་
སྐབས་བཙོན་པ་གློད་གྲོལ་དུ་གཏོང་སྲོལ་ཡོད། ལྷག་པར་དུ་
ཚེས་པ་བཅོ་ལྔ་ཉིན་བོད་མི་མང་ཆེ་བས་ཤ་མི་ཟ་བ་ནི་ངག་རྒྱུན་
དུ་དེ་ཉིན་སྲིན་པོས་ཀྱང་ཤ་སྤོང་གི་ཡོད་ཟེར། ས་ག་ཟླ་བའི་
རིང་བོད་མི་སྟོང་ཕྲག་མང་པོས་རྒན་སྐྱོར་བྱིས་ཁྲིད་ཀྱིས་གླིང་
སྐོར་དང་ཚེ་སྐོར་དུ་འགྲོ་བའི་སྐབས་དང་བསྟུན་ནས་རྫོང་སྒྲུབ་
ཀླུ་ཁང་སོགས་གླིང་ཁ་ཁག་ལ་སྤྲོ་སྐྱིད་གཏོང་སྲོལ་ཡང་ཡོད།
63 རྟརྒྱུག
རྟ་རྒྱུག་དུས་ཆེན་ནི་བོད་མིས་ཧ་ཅང་དགའ་པོ་བྱེད་པའི་
དུས་ཆེན་ཞིག་ཡིན། དེའང་སྤྱི་ཚོགས་དང་ཐོན་སྐྱེད་འཕེལ་
རྒྱུས་བྱུང་བ་དང་འབྲེལ་བ་དམ་ཟབ་ཡོད་པ་ཞིག་ཡིན། གང་
ལགས་ཤེ་ན། སྐབས་དེར་བོད་མིའི་འགྲིམ་འགྲུལ་ཡོ་ཆས་
གཙོ་བོ་ནི་རྟ་ཡིན་ཅིང་ཚང་མས་ལྟ་ལ་དྭངས་ཞེན་ཆེན་པོ་བྱེད་
ཀྱི་ཡོད་ལ་རྟ་ནི་མི་ཚོའི་ཐོན་སྐྱེད་དང་འཚོ་བའི་ནང་མེད་དུ་མི་
རུང་བའི་དངོས་པོ་ཞིག་ཏུ་གྱུར་པ་རེད། དེར་བརྟེན་བོད་
མིས་རྟ་ལ་མཐོང་ཧ་ཅང་ཆེན་པོ་བྱེད་ཀྱི་ཡོད། དཔེར་ན་
98



མིང་གི་རྣམ་གྲངས་ལས་རྟ་ལ་ཅང་ཤེས་དང་། རྟ་མཆོག་
རིན་པོ་ཆེ་སོགས་ཟེར་སྲོལ་ཡོད་ཁར་ཐ་ན་ཡིད་དམ་ལའང་རྟ་
མགྲིན་ཟེར་བ་བཅས་ཀྱི་ཐོག་ནས་བོད་མིས་རྟ་ནི་སྒོ་ཕྱུགས་ཀྱི་
ནང་ནས་གཙོ་ཆེ་ཤོས་ཤིག་ལ་བརྩི་ཡི་ཡོད་ པ་ གསལ་རྟོགས་
ཐུབ་པ་མ་ཟད། ད་དུང་སྔོན་བྱོན་མཁས་དབང་ཚོས་རྟ་ལ་
དཔྱད་པའི་རྟ་བཤད་རྩོམ་འབྲི་གནང་ཡོད་པ་ནི། དཔེར་ན་
《རྟ་དཔྱད་མཐོང་བ་ཀུན་གསལ་མེ་ལོང》ལས་“དེ་བཞིན་
ཕྱོགས་རེར་ཡུལ་ལྔ་ནས། རྟ་མཁན་མཁས་པ་མི་དགུ་བསྡུས།
དགུ་བོ་འདོད་ལུགས་སོ་སོར་བྱུང་། དགྱེ་བོ་འཇག་རྟ་རུ་རྫུ་
གཉིས། སྒུར་པོ་གྲུམ་ཤིང་མུ་ཆེན་གཉིས། དྲང་པོ་འདོ་བ་
གྱི་ལིང་གཉིས” ཞེས་འཁོད་པར་གཞིགས་ན། ཁྲི་སྲོང་གི་
དུས་ནས་རྟའི་དབྱེ་བ་ཆེན་པོ་དྲུག་འབྱེད་སྲོལ་ཡོད། གོང་
གསལ་གྱི་ཐོག་ནས་བོད་མིས་རྟ་ལ་འདུ་ཤེས་གཏིང་ཟབ་ཡོད་
པ་མཐོང་ཐུབ་པ་ནི་རྟ་རྒྱུག་དུས་ཆེན་གྱི་སྲོལ་དར་བའི་མང་
ཚོགས་ཀྱི་རྨང་གཞི་ཞིག་ཡིན་ལ་བསམ་པའི་རྨང་གཞི་ཞིག་ཀྱང་
ཡིན། རྨང་གཞི་དེ་འདྲ་ཞིག་གི་ཐོག་བོད་ཡུལ་མང་པོ་ཞིག་
ལ་རྟ་རྒྱུག་གི་དུས་ཆེན་དར་ཡོད་པ་རེད། དཔེར་ན་རྒྱལ་རྩེ་
མདའ་དམངས་དང་། སྐྱིད་གྲོང་མདའ་དུས། འདམ་སྤྱི་
རིམ། བྱང་ཐང་རྟ་རྒྱུག་དུས་ཆེན་སོགས་གཏོང་སྲོལ་ཡོད་པ་
རེད། སྔར་བཙན་པོའི་དུས་ནས་རྟ་ཐོག་སྤོ་ལོ་རྒྱག་སྲོལ་ཡོད་
པ་བཅས་ཀྱི་ཐོག་ནས་བོད་ཡུལ་དུ་རྟ་རྒྱུག་དུས་ཆེན་གྱི་སྲོལ་དེ་
དར་ནས་དུས་ཡུན་ལོ་ངོ་སྟོང་ལྷག་ཕྱིན་ཡོད་ པ་ ར་ འཕྲོད་



གསལ་པོ་ཐུབ་ཀྱི་རེད། །
ཡུལ་ལུང་སོ་སོའི་རྟ་རྒྱུག་གི་ནང་དོན་ཐད་རྩ་བའི་ཆ་
ནས་འདྲ་མཚུངས་ཡིན། གཅིག་ནས་ “རྒྱུག་ཆེན་” ཞེས་
མགྱོགས་ཚད་འགྲན་བསྡུར་བྱས་ནས་མགྱོགས་ཚད་ཀྱི་ཨང་ཀི་
བཟོས་ཏེ་རིམ་པ་མཐོ་དམའ་ལ་གཞིགས་པའི་བྱ་དགའ་སྤྲོད་ཀྱི་
ཡོད། འགྲན་བསྡུར་ནང་ཞུགས་མཁན་མང་ཆེ་བ་ལྗིད་ཚད་
ཡང་བར་བལྟས་ནས་བྱིས་པ་ལོ་བཅུ་ལྷག་ཙམ་ཀྱང་ཡོད། ལྟ་
རྒྱུག་འགྲན་བསྡུར་གཏོང་སྐབས་རྟ་པ་ཚོས་མི་རིགས་ཀྱི་ཁྱད་
ཆོས་ལྡན་པའི་རྒྱུན་གོས་གང་ལེགས་གྱོན་དགོས་པའི་ཁར་རྟ་
ལའང་རྟ་ཆས་དང་མཛེས་རྒྱན་གང་ལེགས་སྤྲས་ཏེ་དེ་ཉིན་ནི་
རྟ་བཟང་ཞན་དང༌། མིའི་རྟ་རྩལ། རྒྱུན་གོས་ཡག་ལོད་
བཅས་ཀྱི་འགྲན་རྩོད་ཞིག་ཀྱང་ཡིན། གཉིས་ནས་“འགྲོས་
བསྡུར་”ཞེས་རྟ་འགྲོས་མའི་མགྱོགས་ཚད་དང་། འགྲོས་
ཡག་ཚད་བསྡུར་གྱི་ཡོད་ཅིང་། འགྲོས་ནི་རྟའི་ཆ་རྐྱེན་གཙོ་
བོ་ཞིག་ ལ་ བཙི་ ཡི་ ཡོད་ པ་ རེད། འགྲོས་ བསྡུར་ ལའང་
མགྱོགས་ཚད་ལ་བལྟ་བ་མ་ཟད། ད་དུང་རྟས་གོམ་པ་རྒྱག་
དུས་ལག་པ་མཐོ་དམའ་དང་འགྲོས་བདེ་མིན་སོགས་ཀྱི་ཆ་རྐྱེན་
ལ་གཞིགས་སྟེ་རིམ་པ་དབྱེ་ནས་བྱ་དགའ་སྤྲོད་སྲོལ་ཡོད་པ་
རེད། གསུམ་ནས་“ཞར་འཕེན་”ཞེས་རྟ་ཐོག་ནས་མདའ་
དང་མེ་མདའ་འཕེན་པའི་རྩལ་འགྲན་ནས་འབེན་ལ་ཕོག་ཐུབ་
མཁན་ལ་བྱ་དགའ་རིམ་པ་སྤྲོད་སྲོལ་ཡོད། ལྟད་མོ་དེར་རྒྱུ་
ཆེའི་མང་ཚོགས་ཚོས་དགའ་ཤོས་བྱེད་ཀྱི་ཡོད། བཞི་ནས་རྟ་
100



ཐོག་ནས་ཁ་བཏགས་སྒྲུག་པའི་རྟ་རྩལ་འགྲན་བསྡུར་བྱེད་ཀྱི་
ཡོད། རྟ་རྒྱུག་ལམ་དུ་ཁ་བཏགས་མང་པོ་བཀྲམ་ཏེ་རྟ་རྒྱུག་
བཞིན་རྟ་ཐོག་ནས་ཁ་བཏགས་ཡར་སྒུག་དགོས་ཀྱི་ཡོད། ཁ་
བཏགས་ སྒྲུག་ སྐབས་ རྟ་ མགྱོགས་ པོ་ གཏོང་ དགོས་ ལ་ ཁ་
བཏགས་གང་མང་སྒྲུག་དགོས། རྟ་རྒྱུག་པའི་མགྱོགས་ཚད་
དང་ཁ་བཏགས་སྒྲུག་པའི་མང་ཉུང་ལ་གཞིགས་སྟེ་བྱ་དགའ་
རིམ་པ་བཟོས་ནས་སྤྲོད་སྲོལ་ཡོད་
64 དྲུག་པ་ཚེས་བཞི།
དེ་ཡང་ལོ་རེའི་བོད་ཟླ་དྲུག་པའི་ཚེས་བཞི་ཉིན་བོད་པ་
ཚོས་རྟག་ཏུ་གཏོང་བའི་དུས་ཆེན་ཆེ་གྲས་ཤིག་ཡིན། ཆོས་
འབྱུང་ལོ་རྒྱུས་དག་ལས་གསལ་བ་ལྟར་ན། བདག་ཅག་གི་
སྟོན་པ་མཉམ་མེད་ཐུབ་པའི་དབང་པོ་སངས་རྒྱས་ནས་རེ་ཞིག་
མི་སྨྲ་ནགས་ཀྱི་དབྱིངས་སུ་བཞུགས་པའི་ཚེ། ལྷའི་རྒྱལ་པོ་
ཚངས་པ་དང༌། བརྒྱ་བྱིན་གྱིས་གསེར་གྱི་འཁོར་ལོ་རྩིབས་
སྟོང་འབར་བ་དང་། ཆོས་དུང་དཀར་པོ་གཡས་སུ་འཁྱིལ་བ་
ཕུལ་ཏེ་ཆོས་འཁོར་བསྐོར་བར་བསྐུལ་བའི་གསོལ་བ་བཏབ་པ་
ན། ཟླ་དྲུག་པའི་ཚེས་བཞི་ཉིན་དུས་ལ་བབས་པར་གཟིགས་
ནས་འཁོར་ལྔ་སྡེ་བཟང་པོ་ལ་བཀའ་དང་པོ་བདེན་པ་བཞིའི་
ཆོས་ཀྱི་འཁོར་ལོ་བསྐོར་བ་རེད། དུས་དེ་ནས་བཟུང་གང་གི་
101



རྗེས་འབྲངས་པ་ཚོས་དྲན་རྟེན་གྱི་ཚུལ་དུ་ལོ་རེའི་དུས་ཚོད་
དེའི་ནང་འཆར་ཅན་བཞིན་ཆོས་ཀྱི་མཛད་སྒོ་སྤེལ་བའི་གོམས་
སྲོལ་ཆགས་པ་མ་ཟད། རྗེས་སུ་རིམ་འགྲོས་ཀྱིས་ཆོས་དང་
འབྲེལ་ཆེ་བའི་དུས་ཆེན་དེ་དམངས་ཁྲོད་ཀྱི་དུས་ཆེན་ཞིག་ལ་
གྱུར་པ་རེད། དེ་ཉིན་བོད་པ་ཚོས་དགོན་པ་དང་ལྷ་ཁང་
སོགས་ལ་ཕེབས་ནས་མཆོད་མཇལ་གང་ལེགས་ཞུ་བ་མ་ཟད།
གླིང་ག་སོགས་ལ་ཕེབས་ནས་ཇ་འཐུང་ཆང་འཐུང་དང་གླུ་གར་
རྩེད་འཇོའི་རིགས་ལ་རོལ་བའི་གོམས་སྲོལ་ཡོད།
65 འཛམ་གླིང་སྤྱི་བསང་།
མཆོད་པ་ཆེན་པོ་བཞིའི་ཡ་གྲུལ་དུ་གྱུར་པའི་མཛད་སྒོ་དེ་
ནི་མི་ལོ་སྟོང་གི་གོང་སྟེ། མཁན་སློབ་ཆོས་གསུམ་གྱི་སྐུ་དུས་
སུ། དཔལ་བསམ་ཡས་ལུགས་གསུམ་མི་འགྱུར་ལྷུན་གྱིས་
གྲུབ་པའི་གཙུག་ལག་ཁང་གསར་ བཞེངས་ལེགས་གྲུབ་བྱུང་
ནས། སྐྱེ་བོ་མཆོག་དམན་ཡོངས་ཀྱིས་དེ་ཕྱིར་དགའ་སྟོན་རྒྱུ་
ཆེ་གཟབ་རྒྱས་གནང་བ་དང་འབྲེལ། གུ་རུ་པད་མ་འབྱུང་
གནས་ཀྱིས་ལྷ་སྲིན་གདུག་པ་ཅན་དམ་ལ་བཏགས་པའི་དུས་
དང་བསྟུན་ནས། འཛམ་བུ་གླིང་གི་དཀར་ཕྱོགས་སྐྱོང་བའི་
ལྷ་ཀླུ་ཡུལ་ལྷ་གཞི་བདག་ཀུན་ལ་བསང་གི་བརྔན་པའི་དུས་
བཟང་དེར། འཛམ་གླིང་སྤྱི་བསང་ཞེས་སུ་གྲགས། ལྷ་ས་
102



ལ་སོགས་བོད་རིགས་ས་ཁུལ་མང་པོ་ཞིག་ལ་བོད་ཟླ་ལྔ་པའི་
ཚེས་བཅོ་ལྔ་ཉིན་རི་བསང་ཆུ་བསང་གཏོང་བའི་དུས་ཆེན་དེ་
ནི་གོང་གི་གོམས་གཤིས་ལས་བྱུང་བ་ཞིག་རེད། དེའི་ཐོག་
མའི་དམངས་ཁྲོད་ཀྱི་རྣམ་པ་ཅི་འདྲ་ཡིན་མིན་ཞིབ་པར་རྟོག་
འདོད་ན། འཛམ་གླིང་སྤྱི་བསང་ཞེས་པའི་གླིང་སྒྲུང་གི་དཔེ་
ཆ་དེ་གཟིགས་ན་མདོ་ཙམ་རྟོགས་ཐུབ།
66 སྐར་མ་རི་ཥི།
དེ་ནི་བོད་མི་རྣམས་ཁྲུས་བྱེད་པའི་དུས་སྟོན་ཞིག་ཡིན།
དེ་ཡང་བོད་ཟླ་བརྒྱུད་པའི་ནང་རྩིས་གཞུང་ལས། སྐར་མ་རི་
ཊི་འཆར་བའི་ཉིན་དེ་ནས་ཞག་བདུན་རིང་ཆུ་རླུང་ཡན་ལག་
བརྒྱུད་ལྡན་བདུད་རྩིར་འགྱུར་བས་སྨན་དཔྱད་དང་ཁྲུས་ལ་
ཞུགས་ན་དགེ། ཞེས་བསྟན་པ་ཇི་བཞིན་སྐུར་མ་རི་ཥི་འཆར་
བའི་དུས་དེ། སྟོན་ཆུ་རྒྱུག་རྒྱུའི་དུས་ཚོད་ཡག་ཤོས་ལ་བརྩིས་
ནས། རོ་བཅུད་ལྡན་པའི་བཟའ་རིགས་གྲ་སྒྲིག་འཐུས་ཚང་
བྱས་ནས་དགའ་ཉེ་བློ་དཀར་མཉམ་སྡེབས་ཐོག ཆུ་ཚན་
ཁག་ལ་ནད་བཅོས་བྱེད་པར་འགྲོ་བ་དང་། དེ་མིན་མང་ཆེ་
བས་ཡུལ་ལུང་སོ་སོའི་གཙང་པོ་དང་། ཆུ་བོ་ཁག་ལ་ཁྲུས་
བྱེད་པ། མལ་གདན་གྱོན་ཆས་འཁྲུ་བ་སོགས་ཀྱི་བྱེད་སྒོ་སྤེལ་
གྱི་ཡོད། དེ་ནི་དམིགས་བསལ་གྱི་ཁྱད་ཆོས་ལྡན་པའི་བོད་
103



མིའི་འཚོ་བའི་གོམས་གཤིས་ཤིག་རེད། རང་རེའི་མེས་པོ་
རྣམས་ཀྱི་བཤད་སྲོལ་ལ། སྐར་མ་རི་ཥི་འཆར་རིང་ཆུ་བརྒལ་
ན། ནད་ རིགས་ སྔོན་འགོག་ གི་ ནུས་ པ་ ཡོད་ ཅེས་ དང་།
ལྷག་པར་དུ་ཆུ་ཚན་ལ་བདུན་ཁ་ཤས་འགྲོ་ཐུབ་ན་ནད་བཅོས་
ཀྱི་ནུས་པ་ཡོད། ཅེས་བཤད་སྲོལ་ཡོད། དེར་བརྟེན་སྐར་
མ་རི་ཏི་འཆར་ བ་ དང་བོད་མི་ཚོས་ཆུ་བརྒལ་ བའི་གོམས་
གཤིས་དེ་སྔར་ནས་ད་བར་བརྒྱུད་འཛིན་བྱུང་བ་ཚང་མས་
གཟིགས་གསལ་རེད།
67 ལྷ་སའི་ཞོ་སྟོན།
ཞོ་སྟོན་ཞེས་པ་ནི་དབྱར་དུས་ཀྱི་དགའ་སྟོན་ཞིག་སྟེ
བོད་ཟླ་དྲུག་པའི་གནམ་གང་གི་སྔ་དྲོ་འབྲས་སྤུངས་ནུབ་རིའི་
ལྡེབས་སུ་སྟོན་པ་ཐུབ་པའི་དབང་པོ་གཙོ་བཞུགས་ཀྱི་གོས་སྐུ་
ཆེན་མོ་བཀྲམ་པ་དེའི་སྐུ་མདུན་དུ། ཡུལ་ལུང་ ཁག་ནས་
ཕེབས་པའི་ལྷ་མོ་བ་རྣམས་ཀྱིས་རིམ་པས་གཟིགས་ཕུད་འབུལ་
གྱི་ཡོད། ཞོ་སྟོན་དངོས་གཞི་དེ་བོད་ཟླ་བདུན་པའི་ཚེས་
གཅིག་གཉིས་ནས་བཟུང་ཡུལ་ལུང་ཁག་གི་ལྷ་མོ་བ་རྣམས་ནས།
རང་རང་གི་ཁྱད་ཆོས་ལྡན་པའི་འཁྲབ་གཞུང་འདྲ་མིན་འཁྲབ་
སྟོན་བྱེད་ལ་ལྷ་ས་གྲོང་ཁྱེར་གྱི་མང་ཚོགས་དང་། ཉེ་འཁོར་
གྱི་ཞིང་འབྲོག་མང་ཚོགས། ས་ཁུལ་གཞན་ནས་ཕེབས་པའི་
104



བོད་མི་བཅས་ཀྱིས་གཟབ་མཆོར་གང་ལེགས་སྤྲས་ཏེ། ཞོ་
སྟོན་གྱི་གཟིགས་མོར་ཕེབས་པ་དང་ཆབས་ཅིག་བཟའ་བཏུང་
གི་གཡོས་སྦྱོར་ཕུན་སུམ་ཚོགས་པ་འཁྱེར་ནས་གླིང་ག་ཁག་ལ་
ཅི་གར་ལོངས་སུ་སྤྱོད་ཀྱི་ཡོད། དེང་སྐབས་ཞོ་སྟོན་གྱི་ནང་
དོན་དེ་བས་ཕུན་སུམ་ཚོགས་སུ་ཕྱིན་ནས། ཆེད་ལས་རིག་
རྩལ་ཚོགས་པ་ཁག་གིས་ཀྱང་ཡིད་དབང་རབ་ཏུ་འཕྲོག་པའི་
འཁྲབ་སྟོན་བྱེད་ཀྱི་ཡོད། དེ་དང་དུས་མཚུངས་སུ་རྒྱལ་ཁབ་
ཕྱི་ནང་གི་ཡུལ་སྐོར་སྤྲོ་འཆམ་དུ་ཕེབས་མཁན་ཚོས་ཀྱང་ལྷ་
སའི་ཞོ་སྟོན་གྱི་དུས་དང་བསྟུན་ནས་བོད་ལ་ཕེབས་ཀྱི་ཡོད་
སྟབས། ཞོ་སྟོན་གྱི་དུས་དེར་ཡུལ་སྐོར་སྤྲོ་འཆམ་གྱི་བྱེད་སྒོ་
སྔར་བས་འཁྲུག་པའི་ཁར། ཁྲོམ་ར་འཁྲུག་པོ་ཡོང་ཆེད་དེའི་
རིང་ལྗོངས་ནང་ཁུལ་གྱི་ལག་ཤེས་ཐོན་ཟོག་བརྗེ་ཚོང་བྱེད་པའི་
ཚོང་འདུས་ཀྱང་ཚོགས་ཀྱི་ཡོད། ཞོ་སྟོན་ཞེས་པའི་མིང་གི་ཐ་
སྙད་དེ་ཅི་འདྲ་བྱས་ནས་བྱུང་བའི་སྐོར་མདོར་བསྡུས་ཤིག་ཞུས་
ན། དེར་བཤད་སྲོལ་ཁག་གཉིས་ཏེ། ཏཱ་ལའི་བླ་མ་སྐུ་ཕྲེང་
བདུན་པའི་སྐབས་ནོར་བུ་གླིང་གའི་སྐལ་བཟང་ཕོ་བྱང་གསར་
བཞེངས་ལེགས་གྲུབ་བྱུང་མཚམས་སུ་ལས་མི་རྣམས་ལ་ཞོའི་
སྟོན་མོ་ བཏང་ པ་ ལས། དུས་ ཆེན་ དེའི་ དབུ་ ཐོག་ མར་
བརྩམས་པ་མ་ཟད་མིང་ལའང་དེ་ལྟར་ཐོགས། ཟེར་བ་
གཅིག་དང་། ཡང་ཞོ་སྟོན་ཟེར་བའི་མིང་དེའི་འབྱུང་ཁུངས་
ནི་བོད་ཟླ་བདུན་པའི་ནང་བོད་ལ་ཞོ་འཕེལ་ཞིང་ལེགས་པའི་
སྐབས་ཡིན་པ་ན། ཞོའི་སྟོན་མོ་གཏོང་སྲོལ་ཡོད། ཟེར་བ་
105



ཁག་གཉིས་ཡོད།
68 ལྷ་བབས་དུས་ཆེན།
བོད་ཟླ་དགུ་པའི་ཚེས་ཉེར་གཉིས་ཉིན་ནི་སངས་རྒྱུས་ལྷ་
ཡུལ་ནས་མི་ཡུལ་ལ་བྱོན་པའི་དུས་བཟང་ལ་ངོས་འཛིན་ནས་
བོད་པ་ཚོས་དཀར་ཕྱོགས་དགེ་བའི་ལས་ཀྱི་རིགས་མང་པོ་སྒྲུབ་
སྲོལ་ཡོད། དེ་ཡང་བཤད་སྲོལ་དུ་སངས་རྒྱས་ཤཱཀྱ་ཐུབ་པའི་
ཡུམ་སྐུ་གཤེགས་ནས་ལྷ་ཡུལ་དུ་སྐུ་འཁྲུངས་པའི་རྗེས། ཡུམ་
དང་ལྷ་རྣམས་ལ་ཆོས་གསུང་ཆེད། སྟོན་པ་ལྷ་ཡུལ་ལ་ཕེབས་
ནས་བོད་ཟླ་དགུ་པའི་ཚེས་ཉེར་གཉིས་ཉིན་སླར་ཡང་མི་ཡུལ་
ལ་མར་བབས་པའི་དུས་ཁྱད་པར་ཅན་ཞིག་ཡིན་པས་ན། མི་
ཚོས་དེ་ཉིན་དགོན་པ་ཁག་ལ་ཕེབས་ནས་མཆོད་མཇལ་བྱེད་པ་
ལ་སོགས་ རྒྱུན་ལྡན་དང་མི་འདྲ་བའི་རྣམ་དཀར་དགེ་བའི་
ཚོགས་རླབས་པོ་ཆེ་གསོག་པའི་དོན་དུ་འབད་པ་གང་ཡོང་ཞུ་
བ་མ་ཟད། རང་རང་སོ་སོའི་འཁོས་འབྱོར་ལ་གཞིགས་ནས་
མཆོད་འབུལ་ བསྙེན་བཀུར་དང་། ངན་སློང་ ལ་ སྦྱིན་ པ་
གཏོང་བ་ལ་སོགས་ཀྱི་བྱེད་སྒོ་མང་པོ་སྤེལ་གྱི་ཡོད། ཡང་
ཡུལ་ལུང་འགའ་ཞིག་ལ་དེ་ཉིན་ལྷ་འབེབས་པའི་སྲོལ་ཡང་ཡོད།
106



69 དགའ་ལྡན་ལྔ་མཆོད།
དགའ་ལྡན་ལྔ་མཆོད་ཅེས་པ་ནི་རྗེ་ཙོང་ཁ་པ་ཆེན་པོ་བློ་
བཟང་གྲགས་པ་དགོངས་པ་ཆོས་དབྱིངས་སུ་ཐིམ་པའི་དུས་
མཆོད་ལ་ཟེར་བ་ཡིན། དེའང་སྤྱི་ལོ་1419ལོ་སྟེ་ས་ཕག་ལོའི་
བོད་ཟླ་བཅུ་པའི་ཚེས་ཉེར་ལྔ་ཉིན་ཙོང་ཁ་པ་ཆེན་པོ་དགོངས་
པ་མྱ་ངན་ལས་འདས། དེ་ཉིན་བོད་མི་དད་ལྡན་ཚོས་རང་
ཉིད་ཀྱི་འཁོས་འབྱོར་ལ་གཞིགས་ནས་དགོན་སྡེ་ཁག་ལ་མཆོད་
སྤྲིན་འབུལ་བ་དང་། བསང་གདུག་སྤྲིན་ལྟར་འཁྲིགས་པ་
གཏོང་བ། མཚན་མོ་མར་དང༌། སྣུམ། དཀར་ཞུན་
བཅས་ཀྱིས་དགོན་པ་དང་ཁང་པའི་ཡང་ཐོག་སོགས་ལ་མར་མེ་
དཀར་ཕྲེང་ཚོགས་ལྟར་ཕུལ་ནས། རྗེ་ཙོང་ཁ་བ་ཆེན་པོར་
སྙིང་དབུས་ནས་དད་གུས་ཀྱིས་རྗེས་དྲན་ཞུ་གི་ཡོད། དེ་
བཞིན་ལྔ་མཆོད་ཀྱི་དགོང་མོ་རྗེ་བདག་ཉིད་ཆེན་པོར་དད་པའི་
བསམ་པ་མཚོན་ཆེད་མྱང་ཐུག་ཅེས་པའི་ཐུག་པ་བག་ཐུག་ངེས་
པར་དུ་འཐུང་དགོས་ཀྱི་ཡོད། ད་དུང་བོད་མིས་དགའ་ལྡན་
ལྔ་མཆོད་ནས་བཟུང་དགུན་ཁ་དངོས་སུ་ཤར་བར་བརྩི་སྲོལ་
ཡོད་པ་དང་། སྔ་དུས་སུ་དཔོན་རིགས་ཚོས་ཀྱང་དུས་དེ་
ནས་བཟུང་དགུན་ཆས་གྱོན་སྲོལ་ཡོད།
107



70 འོང་སྐོར།
ཞིང་ཁུལ་དུ་དབྱར་དུས་སུ་གཏོང་བའི་འོང་སྐོར་ནི་བོད་
རྒྱུལ་སྤུ་དེ་གུང་རྒྱལ་གྱི་དུས་སུ་མཛངས་བློན་རུ་ལས་སྐྱེས་ཀྱིས་
ཞིང་ལས་ལ་མཐོང་ཆེན་གནང་ནས་ཞིང་ལས་ལག་རྩལ་གོང་
འཕེལ་གཏོང་སྐབས། བོན་པོ་བས་ཞིང་ཁར་སྐོར་བ་བརྒྱབ་
ནས། ལོ་ལེགས་ཡོང་བའི་གསོལ་བ་འདེབས་པའི་ཆོ་ག་སྤེལ་
བ་ནས་བཟུང་། རིམ་པས་དམངས་ཁྲོད་དུ་དར་བའི་དུས་
ཆེན་ཞིག་རེད། དེ་ལྟར་ན་སྲོལ་དེ་བྱུང་ནས་ད་བར་ལ་ལོ་ངོ་
སྟོང་ལྷག་ཙམ་གྱི་ལོ་རྒྱུས་ཡོད། དུས་ཆེན་དེ་གྲ་རྒྱས་གཏོང་
དགོས་དོན་ནི་ངལ་རྩོལ་མི་དམངས་རྣམས་ཀྱིས་རང་བྱུང་གི་
གནོད་འཚེ་ཡོངས་ལས་རྣམ་པར་རྒྱལ་ནས་ཞིང་ལས་ཐོན་སྐྱེད་
ལ་ལོ་ལེགས་ཡོང་བར་སྐྱབས་བཅོལ་ཞུ་བའི་དུས་ཆེན་ཞིག་རེད།
འོང་སྐོར་ཟེར་བའི་ཐ་སྙད་དེའི་གོ་དོན་འདི་ལྟ་སྟེ། འོང་ནི་
འོང་ཁ་སྟེ་སྟོན་ཐོག་དང་ལྡན་པའི་ཞིང་ ཁ་ལ་ཟེར་བ་དང་།
སྐོར་ནི་ཞིང་ཁ་ལ་སྐོར་བ་རྒྱུག་པའི་དོན་ཡིན། དེ་སྔོན་འོང་
སྐོར་གཏོང་སྐབས་མི་ཚོས་ཆོས་པུ་ཏི་སྒལ་པར་འཁུར་ནས་འོང་
སྐོར་རྒྱག་སྲོལ་ཡོད། འོང་སྐོར་ནི་བོད་ཀྱི་ཞིང་གྲོང་མང་ཆེ་
བར་གཏོང་སྲོལ་ཡོད། འོང་སྐོར་གཏོང་བའི་དུས་ཚོད་ནི་
གཅིག་འགྱུར་མིན། དེ་ནི་ཡུལ་ལུང་སོ་སོའི་ས་བབ་གུནམ་
i08



གཤིས་ཀྱི་གནས་ཚུལ་དང་ལོ་ཏོག་སྨིན་སྔ་ཕྱིའི་དངོས་དོན་ལ་
གཞིགས་ནས་གཏོང་ཞིང་། སྤྱིར་བཏང་བྱས་ན་ཉིན་གསུམ་
ནས་བཞི་བར་གྱི་དུས་ཚོད་བེད་སྤྱད་ནས་འོང་སྐོར་གཏོང་གི་
ཡོད། དེའི་ནང་ དོན་ ཀྱང་ ཐོན་སྐྱེད་ཀྱི་ནུས་ ཤུགས་ གོང་
འཕེལ་ཕྱིན་པ་དང་། མི་ཚོའི་འཚོ་བར་འགྱུར་ལྡོག་བྱུང་བའི་
དངོས་ཡོད་གནས་ཚུལ་དང་བསྟུན་ནས་འོང་སྐོར་གྱི་ནང་དོན་
ལའང་འགྱུར་བ་ཆེན་པོ་བྱུང་ཡོད། དེང་སྐབས་ཞིང་གྲོང་
མང་ཆེ་བའི་འོང་སྐོར་གཏོང་བའི་ནང་དོན་དང་རྣམ་པ་ནི་
སྔར་གྱི་རྨང་གཞིའི་ཐོག་ལྟ་རྒྱུག་དང་། གཡག་རྒྱུག མི་
རྒྱུག ལྷ་མོ་ཟློས་གར། སྒོར་གཞས་ལ་སོགས་རིག་རྩལ་
འགྲན་བསྡུར་གྱི་བྱེད་སྒོ། གླིང་ག་བཏང་ནས་དགའ་པོ་ཉེ་པོ་
འཛོམས་འཛོམས་བྱེད་པའི་ཕྱོགས་ལ་འཕེལ་ཡོད།།
འོང་སྐོར་གཏོང་བའི་དུས་ཚོད་གཏན་འཁེལ་བའི་ཉིན་
མོ་དེའི་ཞོགས་པ་ཁྱིམ་ཚང་སོ་སོས་རང་ཉིད་ཀྱི་ཞིང་ཁའི་ནང་
ནས་འབྲུ་སྣ་ཁག་གི་སྙེ་མ་ཆག་པ་བརྒྱབ་ནས་ཐབ་ལྷའི་ཁྲིས་སུ་
བཞག་སྟེ། ལོ་ལེགས་འབྲས་བུའི་ཕུད་དེ་ཀླུ་ལ་ཕུལ། ལོ་
ལེགས་ཡོང་བའི་གསོལ་བ་འདེབས། དེ་ནས་ཁྱིམ་མི་ཚང་
མས་ལུས་ལ་དུས་སྟོན་གྱི་རྒྱན་གོས་གྱོན་ནས་དགའ་སྤྲོའི་ངང་
ཆང་དང་བཟའ་རིགས་ཕུན་སུམ་ཚོགས་པ་འཁྱེར་ནས་རིག་
རྩལ་གྱི་བྱེད་སྒོ་སྤེལ་སར་གཟིགས་མོ་གཟིགས་པར་ཕེབས་ཀྱི་
ཡོད། དེའི་རིང་རིག་རྩལ་གྱི་གཟིགས་མོར་རོལ་བ་མ་ཟད།
དགའ་ཉེ་བློ་དཀར་རྣམས་སྐུ་མགྲོན་དུའང་འབོད་ཀྱི་ཡོད།
109



71 ཐོག་གསོལ།
ཐོག་གསོལ་ཞེས་པ་ནི་ལོ་གསར་གྱི་སྐབས་སུ་བོད་པ་ཚོས་
རྩིས་གཞུང་གི་འཕྲོད་སྦྱོར་ལྟར་ཚེས་ཆ་བཟང་བའི་ཉིན་ཞིག་
བདམས་ནས། མི་ཚང་སོ་སོའི་ཁང་པའི་ཐོག་རྩེར་མཆིས་
པའི་ལྷ་རྟེན་གྱི་དར་ལྕོག་གསར་དུ་བརྗེ་བའི་ལོ་གསར་གྱི་བྱེད་
སྒོ་གལ་ཆེ་གྲས་ཤིག་རེད། རྒྱུན་དུ་དེར་ལྷ་གསོལ་ཞེས་བརྗོད་
པ་མང་། དེ་ཡང་སྤྱིར་ན་དེ་ཉིན་ཞོགས་པ་གྲོང་པ་སོ་སོས་
རང་ཁྱིམ་གྱི་ཐོག་ཁར་མཆིས་པའི་དར་ལྕོག་གསར་དུ་བརྗེས་
པའི་རྗེས། དེར་སྐུ་བསང་དང་དཀར་རྟགས་ཕྱི་མར་ཕུལ་བ་
དང་སྦྲགས་ཕྱོགས་བཞི་མཚམས་བརྒྱད་ལ་ཕྱི་མར་གཏོར་ནས་
སྐད་གསང་མཐོན་པོའི་ངང་“ ལྷ་གསོལ་ལོ་” ཞེས་ལན་མང་
བརྗོད་པ་དང་མཉམ་དུ་ལོ་གསར་པ་དེའི་ནང་བྱ་བ་ལམ་ལྷོང་
ཡོང་བ་ དང་ནད་ཀྱི་བར་ཆད་མི་ཡོང་ བའི་སྐྱབས་ པ་ལྷ་ལ་
བཅོལ་གྱི་ཡོད། ཐོག་ གི་ ལྷ་ རྣམས་ གསོལ་ ཚར་ བའི་ རྗེས།
དགའ་ཉེ་ཁྱིམ་མཚེས་རྣམས་གྲོང་པའམ་ས་ཆ་གཅིག་ཏུ་ ལྷན་
འཛོམས་བྱས་ནས་ཆང་འདྲེན་ཇ་འཐུང་དང་གཞས་ལེན་གར་
འཁྲུབ་ལ་སོགས་ཀྱི་མཛད་སྒོར་རོལ་གྱི་ཡོད། འོན་ཀྱང་དེང་
དུས་ལྷ་ས་ལྟ་བུ་ཡིན་ན། ཐོག་ཁའི་ཡང་སྟེང་དུ་གདན་ལྕོག་
དང་ཕྱེ་མར་ཇ་ཆང་ཞལ་ཏོག་སོགས་སྒྲིག་གཤོམ་གྱ་ནོམ་པ་
110
lo
ir
ir



བྱས་པའི་རྗེས། སྒོ་ར་ཁྱིམ་མཚེས་རྣམས་རྒྱན་གོས་གཟབ་
མཆོར་ གྲ་ རྒྱུས་ ངང་ ཞོགས་ པ་ ཐོག་ སྟེང་ དུ་ འཛོམས་ ནས།
སྔོན་ལ་གོང་ལྟར་ལྷ་གསོལ་གྱི་མཛད་སྒོ་རྣམས་གཉེར། དེ་
ནས་རྒན་གཞོན་གྱི་གོ་རིམ་ལྟར་བཞུགས་གྲལ་ལ་བཞུགས་ནས།
ཕན་ཚུན་ཇ་ཆང་འདྲེན་པ་དང་གླུ་གཞས་གཏོང་བ། རྩེད་
འཇོར་རོལ་བ། གཏམ་གླེང་བྱེད་པ་སོགས་བཀྲ་ཤིས་དགའ་
སྤྲོའི་དཔལ་ལ་རོལ་གྱི་ཡོད། ཐོག་གསོལ་གྱི་བྱེད་སྒོ་སྤེལ་བ་
ནི་དར་ལྕོག་བཙུགས་ནས་ལྷ་གསོལ་རྒྱུ་ཁོ་ནར་དམིགས་པ་ཞིག་
མ་ཡིན་པར་ཐོག་གསོལ་གཏོང་བའི་བྱེད་སྒོ་སྤེལ་བ་བརྒྱུད་གྲོང་
པ་ཁྱིམ་མཚེས་བར་གྱི་འབྲེལ་བ་གཏིང་ཟབ་ཏུ་གཏོང་བ་དང་།
ཕན་ཚུན་མཐུན་སྒྲིལ་ལ་ཤུགས་སྣོན་རྒྱག་པའི་བྱ་ཐབས་ཤིག་
ཡིན་པས། གྲོང་པ་ཁྱིམ་མཚེས་བར་གྱི་འགལ་རྐྱེན་སེལ་ནས།
ཕན་ཚུན་རོགས་རམ་དང་། ཕན་ཚུན་སེམས་འཁུར་བྱེད་པ་
བཅས་ལ་ནུས་ཤུགས་ལྡན་པའི་དགེ་མཚན་ཐོན་གྱི་ཡོད།
111



འཛེམ་བྱའི་སྐོར།
72 ནང་སྐོར་ལས་ཕྱི་སྐོར་ལ་
འཛེམ་དགོས་དོན།
གཡོན་སྐོར་རམ་ཕྱི་སྐོར་རྒྱུག་པར་བོད་པ་རྣམས་འཛེམ་
དགོས་དོན་ནི་སངས་རྒྱས་ཀྱི་“དཔེ་བྱད་བཟང་པོ་བརྒྱད་ཅུའི་
ནང་གསེས་ཤིག་སྟེ། གཡས་ཕྱོགས་སུ་ལྡོག་ཅིང་གཤེགས་
པའི་དཔེ་བྱད” ་་ ལས་ སྐོར་ ཕྱོགས་ ལམ་ དང་ མཐུན་ པར་
གཤེགས་པ་ཉིད་ཀྱི་གཡས་ཕྱོགས་སུ་ལྡོག་ཅིང་གཤེགས་པའོ།།
ཅེས་གསུངས་པ་ལྟར་སངས་རྒྱས་ཆོས་ལུགས་པ་ཚོས་གཡས་
གཡོན་དང་ཕྱི་ནང་གི་དབྱེ་མཚམས་གསལ་པོར་འབྱེད་རྒྱུར་དོ་
སྣང་ཆེན་པོ་བྱེད་དགོས་ཀྱི་ཡོད་ཅིང་། གཡས་ནི་ཡག་པ་
དང་ནང་གི་དོན་ལ་བརྩི་བ། གཡོན་ནི་ཞན་པ་དང་ཕྱི་ཡི་
དོན་ལ་བརྩི་བ་ཡིན། གྲལ་ལའང་གཡས་གྲལ་དེ་གནས་མཐོ་
བར་བརྩི་གི་ཡོད། དེར་བརྟེན་གཡས་སྐོར་རམ་ནང་སྐོར་
རྒྱག་པ་ལས་གཡོན་སྐོར་རམ་ཕྱི་སྐོར་རྒྱག་པར་འཛེམ་དགོས་
པའི་གོམས་སྲོལ་ཆགས་པ་མ་ཟད། ཕྱི་ སྐོར་རྒྱག་ན་ཉེས་
དམིགས་ལ་ངོས་འཛིན་གྱི་ཡོད། ཆོས་ལུགས་ཀྱི་ཐོག་ནས་
112



ཀྱང་ཕྱི་པ་དང་ནང་པའི་དབྱེ་བ་འབྱེད་སྲོལ་ཡོད་པ།
མཚན་དེ་ནས་བྱུང་བ་ཡིན་ངེས་ལགས།
རྒྱུ་
73 ཀག་དུསཀྱི་འཛེམ་བྱ།
བོད་རིགས་ཚོས་རང་གི་ཀག་ལོ་ཟིན་སྐབས་བྱ་བ་མང་པོ་
ཞིག་ ལ་ འཛེམ་ བྱ་ གནང༌ རྒྱུར་ དོ་ སྣང་ གནང་ གི་ ཡོད།
“ཀག་”ཞེས་པ་རྒྱུ་ཡི་སྐད་ལས་བྱུང་བར་དཔྱད་ན། དེ་ཡང་
ཐོག་མར་རྒྱ་ནག་ནས་བྱུང་བ་སྨོས་མེད་ཡིན། ཀག་གི་ལོར་
ལས་བྱ་མང་པོར་འཛེམ་དགོས་དོན་ཞིབ་པ་རྩིས་གཞུང་ནང་
གསལ་རུང་། ཀག་གི་དུས་སུ་བོད་པ་རྣམས་ཀྱིས་གཙོ་བོ་བྱ་
བ་གང་དང་གང་ལ་འཛེམ་གྱི་ཡོད་པའི་སྐོར་མདོ་ཙམ་ཞུ་ན་
འདི་ལྟ་སྟེ། ནང་གི་ཀག་ལོར་ས་བསྐོ་རྡོ་སློག་གིས་ཁང་པ་
གསར་བཞེངས་དང་ཁང་པ་ཉམས་བཟོ་བྱེད་པ་ལ་སོགས་ཨར་
ལས་ཀྱི་རིགས་མི་བྱེད་པ་དང་། ནད་གཞི་ལྕི་བའི་ནད་པའི་
སར་མི་འགྲོ་བ། ལོ་མཇུག་ཏུ་སེམས་ཅན་གཅོད་སྐབས་དེའི་
ཁ་གྲངས་ཉུང་དུ་གཏོང་བ། དེ་ལོར་རང་གི་བུ་ཕྲུག་གཉེན་
སྒྲིག་བྱེད་དུ་མི་འཇུག་པ་ལ་སོགས་ཡིན། ལྷག་དོན་སྐྱེས་པ་
ཡིན་ན་སོ་བདུན་དང་། བུད་མེད་ཡིན་ན་ཞེ་དགུ། བྱིས་པ་
ཡིན་ན་བཅུ་གསུམ་ལོའི་ཀག་དོག་པས། དེའི་རིང་གོང་
གསལ་དག་ལ་དེ་བས་དོ་སྣང་དང་འཛེམ་བྱ་གནང་སྲོལ་ཡོད།
113



གལ་ཏེ་བཅུ་གསུམ་ལོའི་ཀག་དོག་པོ་མ་བྱུང་ན། དེ་བྱིངས་
ཀྱི་ཀག་རྣམས་ཀྱང་རང་ཤུགས་སུ་ཡང་བ་ཡོང་གི་ཡོད་སྐད་
འདུག བཟློག་ཐབས་གཙོ་བོ་ནི་ལུས་བསྒྱུར་ཞེས་ན་བཟའ་
སེར་པོ་གྱོན་པ་དང་། དེའི་ངོས་ལ་ཉིན་ཟླ་གཡུང་དྲུང་ལ་
སོགས་ཀྱི་རི་མོ་མང་པོ་རྒྱུགས་སྲོལ་ཡོད་པ་མ་ཟད། དེ་འབྲེལ་
གྱི་ཞབས་བརྟན་ཡང་མང་པོ་གནང་སྲོལ་ཡོད། གཞན་ཡང་
བཅུ་གསུམ་ལོའི་ཀགུ་ཐོག་ལ་ཁྱིས་མཆོངས་ན་དེ་བྱིངས་ཀྱི་ཀུག་
རྣམས་རང་ཤུགས་སུ་བཟློག་ཐུབ་པ་དང་། ཁྱིས་མ་མཆོངས་
ན་དེ་ལོར་ཁྱི་རོ་ཞིག་གི་མཇུག་མ་ནས་འཇུས་ཏེ། གཡས་ལ་
སྐོར་ར་གསུམ་དང་གཡོན་ལ་སྐོར་ར་གསུམ་བརྒྱུཔ་ན། ཀག་
ཐམས་ཅད་བཟློག་ཐུབ་པའི་ཤོད་སྲོལ་ཡོད།
74 གུས་ཞབས་དང་འབྲེལ་
བའི་འཛེམ་བྱ།
བོད་མིར་རྒན་པར་བརྩི་བཀུར་དང་གཞོན་པར་གཅེས་
སྐྱོང་བྱེད་པའི་གོམས་སྲོལ་བཟང་པོ་ཞིག་ཡོད། དཔེར་ན་
རང་ལས་རྒན་པའི་མིར་སྐད་ཆ་ཤོད་སྐབས་ངེས་པར་དུ་ཞེ་ས་
ཞུ་དགོས་ཤིང་། རྒན་པའི་མཚན་ནས་འབོད་སྐབས་དེ་ཡི་
རྗེས་སུ་“ལགས” ཞེས་པའི་སྐད་ཆ་ཐོས་པ་ཞིག་བསྣན་ནས་
བརྩི་བཀུར་དང་གུས་ཞབས་མཚོན་པར་བྱེད་པ་ལས། གང་
གི་མཚན་ཐད་ ཀར་འབོད་སྲོལ་མེད་ལ། ལམ་ ལ་ ཞུགས་
114



སྐབས་མི་གཞན་གྱི་སྔོན་ལ་ཧབ་ཐོབ་བརྒྱབ་ནས་འགྲོ་སྐྱོད་བྱེད་
པ་དང་། མི་ཚང་གཞན་གྱི་ཁྱིམ་ནང་གདན་ཐོག་ལ་བཞུགས་
སྐབས་དཀྱིལ་ཀྲུང་མ་བཅས་པར་རྐང་བརྐྱངས་ལག་བརྐྱངས་
སུ་འདུག་ པ། མི་ མང་ འཛོམས་ སར་ རྟུག་དྲི་ གཏོང་ བ།
གད་རྒྱུག་སྐབས་འཕྱུག་མ་ལག་སྤྲོད་བྱེད་པ། འགྲུལ་པ་ཐོན་
མ་ཐག་གད་ཕྱིས་བྱེད་པ། མི་གཞན་གྱི་རྒྱབ་ཏུ་ཐུ་ལུད་རྒྱུག་
པ། བུད་མེད་ཀྱིས་སྤང་གདན་རྡབ་པ་སོགས་ཀྱི་བྱ་སྤྱོད་ནི་
མི་གཞན་ལ་འཕྱ་སྨོད་ཆེ་ཤོས་དང་ངན་ལྟས་ཆེ་ཤོས་ལ་བརྩི་
བས། དེ་རིགས་ནི་རྒྱུན་ལྡན་གྱི་འཛེམ་བྱ་ཡིན། གཞན་
ཡང་རྒན་ཁོག་དང༌། དབང་པོ་སྐྱོན་ཅན། བསོད་སྙོམས་
སློང་མཁན་སོགས་ལ་རོགས་རམ་དང་དགེ་སྦྱོར་སྦྱིན་གཏོང་
བྱེད་པ་ལས། མཐོང་ཆུང་དང་གཤེ་གཤེ་གཏོང་བའི་རིགས་
ནི་མ་རབ་ཐ་ཤལ་གྱི་སྤྱོད་ངན་ལ་བརྩིས་ནས་རྒྱུན་དུ་ཀུན་གྱིས་
འཛེམ་པར་བྱ་བའི་ཡུལ་ཡིན།
75 སྤུན་མཆེད་བར་གྱི་འཛེམ།
བོད་མིའི་ཡུལ་སྲོལ་གོམས་ གཤིས་ ལ་ ཕ་དང་བུ་མོའི་
དབར་དང་། གཅེན་པོ་དང་གཅུང་མོའི་དབར། གཅུང་
པོ་དང་གཅེན་མོའི་དབར། ཨ་ཞང་དང་ཚ་མོའི་དབར།
སྲུ་མོ་དང་ཚ་བོའི་དབར། ཨ་ཁུ་དང་དབོན་མོའི་དབར།
115



ཨ་ནེ་དང་དབོན་པོའི་དབར་ལ་སོགས་སྤུན་མཆེད་ཕོ་མོ་ཕན་
ཚུན་བར་ངོ་ཚ་སྲུང་ནས་གཙོག་གཏམ་ཙམ་ལ་ཡང་འཛེམ་པ་
བྱ་དགོས་པ་མ་ཟད། ངོ་ཚ་བའི་ལྟད་མོ་ཡང་མཉམ་དུ་ལྟ་
སྲོལ་མེད། དཔེར་ན་ གཉེན་སྒྲིག་སྐོར་གྱི་གྲོས་ མོལ་བྱེད་
དགོས་ཚེ་ངེས་པར་དུ་ ཕ་དང་བུའི་དབར་གྲོས་བསྡུར་བྱེད་
པའམ་ཡང་ན་མ་དང་བུ་མོའི་དབར་གྲོས་བསྡུར་བྱེད་པ་ལས།
མ་དང་བུའི་དབར་རམ་ཡང་ན་ཕ་དང་བུ་མོའི་དབར་གྲོས་
བསྡུར་བྱེད་སྲོལ་མེད། དེ་ལྟར་འཛེམ་དགོས་པའི་རྒྱུ་མཚན་
ནི་གཉེན་སྒྲིག་སོགས་འཇིག་རྟེན་ཆགས་བསྲེད་ཀྱི་བྱ་བ་དག་
ཉོན་མོངས་པའི་ཀུན་སྤྱོད་ལ་ བརྩི་བ་མ་ཟད། ཐ་ན་དེའི་
ཐད་ཀྱི་སྐད་ཆའང་མི་དགེ་བར་བརྩི་པའི་རིང་ལུགས་ལས་བྱུང་
བ་ཡིན་སྐད་འདུག
76 མི་ཤི་བྱུང་རྗེས་ཀྱི་འཛེམ་བྱ།
གང་ཞིག་ཚེ་ལས་འདས་པའི་རྗེས་བླ་མས་འཕོ་བ་ མ་
གནང་གོང་དེ་ཡི་ཕུང་པོར་མི་གང་བྱུང་གིས་ལག་པ་འཆང་
བའི་རིགས་དང་། དེ་འབྲེལ་གྱི་སྤུན་མཆེད་ཚོས་མྱ་ངན་གྱི་
དུས་ཚོད་ མ་ འདས་ གོང་ནས་སྐུ་ ལྷས་ གདོང་ འཁྲུ་ བྱེད་ པ།
གྱོན་ཆས་གསར་པའི་རིགས་གྱོན་པ། ཁང་ཐོག་གི་དར་ལྕོག་
མི་འབེབས་པ། གླུ་གར་དང་རྩེད་འཇོའི་རིགས་ལ་འཛེམ་
116



དགོས་པ་མ་ཟད། ཐ་ན་གྲོང་པ་ཁྱིམ་མཚེས་དང་དགའ་ཉེ་
བློ་དཀར་ཚོས་ཀྱང་དམ་པ་ཚེ་ལས་འདས་པའི་མྱ་ངན་མཚོན་
བྱེད་དུ་རེ་ཞིག་གོང་གསལ་གྱི་འཛེམ་བྱ་དག་ལ་དོ་སྣང་ཆེན་པོ་
གནང་སྲོལ་ཡོད། གཞན་ཡང་སྐུ་ཕུང་སྐྱེལ་དུས་ཕྱི་མིག་ལྟ་བ་
དང་སྡུག་ཆང་འདྲེན་དུས་ཡར་སྒྲོན་རྒྱུག་པའི་རིགས་ནི་དེ་བས་
འཛེམ་དགོས་པའི་བྱ་བ་ཞིག་རེད།
གཞན་ཡང་སྐུ་ཕུང་སྐྱེལ་དུས་ལམ་བར་དུ་ངལ་གསོ་བྱེད་
པ་དང་། བྱ་གཏོར་གྲུབ་རྗེས་སྐྱེལ་མི་རྣམས་དམ་པའི་ཁྱིམ་
ལ་ཕེབས་པ། ཚྭ་ལ་སོགས་པའི་ལྟོ་ཆས་ལྷག་མ་རྣམས་རང་
གི་ཁྱིམ་ལ་འཁྱེར་བ་སོགས་ནི་དེ་བས་བྱེད་མི་ཉན་པ་ཞིག་རེད།
77 བཟའ་འཐུང་ཐད་ཀྱི་འཛེམ་བྱ།
བོད་མིར་བཟའ་འཐུང་ཐད་འཛེམ་དགོས་པའི་ཆ་མང་
པོ་ཡོད། དང་ཐོག་མི་དང་། གླང་པོ་ཆེ། ཁྱི། བྱ་རྒོད།
རྟ་དང་བཅས་པའི་ཤ་ཆེན་ལྔ་ནི་གཏན་ནས་བཟའ་མི་རུང་བ་
ཞིག་རེད། དེ་ནས་མས་སོ་ལས་ཡས་སོ་མེད་པ། རྨིག་པ་ཁ་
ཧྲལ་ཅན་གྱི་སེམས་ཅན་འབྲི་གཡག་བ་གླང་དང་། ར་ལུག་
རྣ་གཡག་སོགས་ཀྱི་ ཤ་བཟའ་ཆོག་རུང་། ཡས་ སོ་མས་སོ་
གཉིས་ ཀ་ ཡོད་ ལ། རྨིག་ པ་ ཁ་ ཟླུམ་ ཅན་ གྱི་ སྒོ་ ཕྱུགས།
དཔེར་ན་རྟ་དྲེལ་བོང་བུ་ལྟ་བུ་དང་། གཅན་གཟན་སྡེར་མོ་
117



ཅན་དཔེར་ན། སྟག་གཟིག་དོམ་དྲེད་སྤྱང་ཀི་ལ་སོགས་པའི་
ཤ་རྣམས་གཏན་ནས་བཟའ་སྲོལ་མེད། འདབ་ཆགས་ཀྱི་
རིགས་ལས་ངང་པ་དང་ཁྲུང་ཁྲུང་དེ་བཞིན་ཁྱིམ་བྱ་ལ་སོགས་
ཀྱི་རིགས་རེ་གཉིས་ཙམ་ལས་བྱེའུ་དང་ཕུག་རོན་ལ་སོགས་པའི་
འདབ་ཆགས་གཞན་པ་རྣམས་ཀྱི་ཤ་དང་། བྱི་ལ་ལ་སོགས་
སྡེར་མོ་ཅན་གྱི་སེམས་ཅན་སྣ་ཚོགས་ཀྱི་ཤ་རིགས་བཟའ་བའི་
སྲོལ་མེད། ད་དུང་། ཤེར་གནས་སྲོག་ཆགས་ཀྱི་ནང་ནས་ཉ་
ཤ་ཙམ་ལས། སྦལ་ བ་ དང་། རུས་སྦལ། སྡིག་ སྲིན་
སོགས་ཀྱི་ ཤ་བཟའ་ པའི་སྲོལ་ མེད། འབྲི་གཡག་ ར་ལུག་
སོགས་ཀྱི་ཤ་བཟའ་སྲོལ་ཡོད་ནའང་གསོད་པའི་ཉིན་དེར་གང་
གི་ཤ་སྤྱོད་སྲོལ་མེད། དམ་ཆོས་ལ་དད་སེམས་ཆེ་བའི་མི་
མང་ཆེ་བས། ཚེས་བཟང་དུས་བཟང་གི་སྐབས་སུ་“ དཀར་
སྐྱོང་” ཅེས་ ཤ་རུས་ཚིལ་ ཁྲག་ སོགས་ མ་ འདྲེས་ པའི་ བཟའ་
བཏུང་གཙང་མ་ཁོ་ན་ལོངས་སུ་སྤྱོད་སྲོལ་ཡོད། གཞན་ཡང་
དུས་ཆེན་དང༌། རྟེན་ འབྲེལ་ གྱི་ མཛད་སྒོ། སྐུ་མགྲོན་
བཅར་བའི་དུས་བཅས་སུ་དཀར་ཡོལ་ཁ་ཆག་དང་སེར་ཁ་གས་
པའི་རིགས་བེད་སྤྱོད་བཏང་ན། དེ་ནི་རྟེན་འབྲེལ་མི་ལེགས་
པར་བརྩི་སྲོལ་ཡོད།
11g



78 ལོ་གསར་སྐབས་ཀྱི་འཛེམ་བྱ།
ལོ་གསར་ཚེས་པ་གཅིག་ཉིན་རྟེན་འབྲེལ་གྱི་བྱ་བ་བཟང་
པོ་ཁོ་ན་སྤེལ་དགོས་པ་ལས། ཁ་བརྡ་ངན་པ་ལ་སོགས་བཀྲ་
མི་ཤིས་པའི་བྱ་བའི་རིགས་མི་ལྷགས་པ་བྱ་རྒྱུར་དོ་སྣང་ཧ་ཅང་
ཆེན་པོ་བྱེད་སྲོལ་ཡོད། ལོ་གསར་པ་འདིའི་ནང་བཀྲ་ཤིས་ལོ་
ལེགས་ཡོང་ བ་ དང་། བསམ་ དོན་ ལྷུན་ གྱིས་ གྲུབ་ ཕྱིར།
གནམ་ལོ་གསར་ཚེས་ཀྱི་ཚེས་གཅིག་ཉིན་གད་ཕྱིས་མི་རྒྱག་པ་
དང་། ཁ་རྩོད་མི་རྒྱུག་པ། ཁ་ནས་བཀྲ་མི་ཤིས་པའི་སྐད་
ཆ་མི་ཤོད་པ། གཞན་པར་གཤེ་གཤེ་མི་གཏོང་བ། མི་ཚང་
གཞན་ནས་དངོས་ཟོག་གཡར་སྐྱིན་མི་བྱེད་པ། དཀར་ཡོལ་
ལ་སོགས་པའི་སྣོད་ཆས་ཀྱི་རིགས་ བཅག་གཅིག་མི་ཡོང་བ་
བཅས་ཁྱེད་ཀྱི་ཡོད། གལ་ཏེ་དེ་ལས་གང་རུང་ཞིག་བྱུང་ན།
རྣམ་རྟོག་ལ་བརྩིས་ནས་དགའ་པོ་གནང་གི་མེད། ཡང་ལ་ལ་
བས་དེ་བཟློག་ཐབས་བྱེད་སྲོལ་ཡང་ཡོད། གཞན་ཡང་དེ་
དུས་“ ཚེས་གཅིག་ཚེས་གཉིས་ཚིགས་མདོ་བསྐུམ་” ཞེས་ཚོང་
གཉེར་ལ་ སོགས་ ལས་ ཀའི་ རིགས་ རྣམས་ ཚང་ མ་ མཚམས་
བཞག་ནས་དགའ་སྐྱིད་རྟེན་འབྲེལ་ཁོ་ནར་རོལ་གྱི་ཡོད།
i



79 དགོན་འགྲམ་གྱི་འཛེམ་བྱ།
དགོན་པ་ དང་། ལྷ་ཁང་། རི་ཁྲོད་ སོགས་ཀྱི་ཉེ་
འགྲམ་དུ་ཤིང༌སྡོང་གཅོད་པ་དང༌། སྐད་ངན་ སྒྲོགས་པ།
ངག་མཐོན་པོས་ གླུ་ གཏོང་བ། རི་དྭགས་རྔོན་པ། ཉ་
འཛིན་པ། སེམས་ཅན་གསོད་པའི་རིགས་གཏན་ནས་བྱས་
མི་ཆོག་ པ་སྤྱི་དང་ ལྷག་པར་དུ་རི་དྭགས་གཅན་གཟན་གྱི་
རིགས་དང༌། བྱ་དང་བྱེའུ་ཡི་རིགས་ལ་དེ་བས་གནོད་འཚེ་
བྱེད་མི་རུང་བའི་ཁར། སྒོག་པ་བཟས་ནས་མཆོད་མཇལ་ལ་
འགྲོ་བ་དང་། དགོན་པའི་ནང་ཐ་མག་འཐེན་པ་དང་སྐུ་
གསུང་ཐུགས་རྟེན་ལ་གང་བྱུང་གིས་ལག་པ་འཆང་བའི་རིགས་
གཏན་ནས་བྱས་མི་ཆོག་
80 ནད་པའི་མདུན་གྱི་འཛེམ་བྱ།
ཁྱིམ་ནང་ནད་པ་དང་ཕྲུ་གུ་སྐྱེ་བཞིན་པའི་བུད་མེད་ཡོད་
པའི་ཚེ། དེར་བགེགས་བར་དང་གནོད་པ་མི་ཡོང་བའི་ཆེད།
ཕྱི་མི་བཀག་སྟེ་ནང་ལ་གང་བྱུང་དུ་མི་གཏོང་བའི་སྲོལ་ཡོད།
དེ་ལའང་ལུང་པ་སོ་སོའི་གོམས་སྲོལ་མི་འདྲ་བ་མང་པོ་ཡོད།
120



ལུང་པ་འགའ་ཤས་སུ་རང་གི་ཁྱིམ་དུ་ནད་པ་ཡོད་ཚེ། ཕྱི་མི་
ནང་དུ་མི་གཏོང་བའི་འགོག་རྟགས་སུ་ནད་གཞིའི་ལྕི་ཡང་ལ་
གཞིགས་ཏེ། རང་གི་སྒོ་འགྲམ་དུ་ཐོ་ཐོ་མང་ཉུང་མི་འདྲ་བ་
གང་ཡང་རྩིགས་སྲོལ་ཡོད། ནད་གཞི་ལྕི་པོ་རང་མེད་པའི་
ནད་པ་ཡིན་ན། ཐོ་ཐོ་གཅིག་བརྩིགས་པ་དང༌། འབྲིང་
ཙམ་ཡིན་ན་ཐོ་ཐོ་གཉིས་བརྩིགས་པ། ནད་གཞི་ཚབས་ཆེན་
ཡིན་ན། ཐོ་ཐོ་གསུམ་ཙམ་རྩིགས་སྲོལ་ཡོད། ཡང་ཡུལ་
ལུང་འགའ་ཤས་སུ་དེའི་ཚབ་ཏུ་རང་གི་སྒོ་འགྲམ་དུ་མེ་དུད་
སྦྱོང་བ་དང༌། ལ་ལ་བས་རས་དམར་པོ་ཞིག་རང་གི་སྒོ་ཐོག་
ཏུ་འདོགས་པ། ལ་ལ་བས་རང་གི་སྒོ་གཉར་ཤིང་གི་ཡལ་ག་
འཛུགས་པ་ལ་སོགས་གང་ཡང་ཡོད། དེ་རིགས་ཀྱི་རྣམ་པ་མི་
འདྲ་ཡང་བསྟན་བྱའི་ནང་དོན་ནི་ཕྱི་མི་འགོག་བྱེད་ཁོ་ན་ཡིན།
81 མེ་ཐབ་སོགསཀྱི་འཛེམ་བྱ།
རང་རེ་བོད་པ་རྣམ་པས་ནམ་རྒྱུན་དུ་ཐབ་ལ་ཞུ་དྲི་མི་
ཤོར་བ་བྱ་རྒྱུར་དོ་སྣང་ཆེན་པོ་བྱེད་སྲོལ་ཡོད་དེ། དཔེར་ན་
ཤ་དང་རུས་པ་མེར་བསྲེག་ནས་ཞུ་དྲི་བཟོ་བ་དང་། དུག་
ཚལ་སོགས་ཞུ་དྲི་ཅན་གྱི་དངོས་པོ་མེར་བསྲེག་ནས་དྲི་ངན་
བཟོ་བའི་ རིགས་ ལ་ འཛེམ་ བྱ་ཆེན་ པོ་བྱེད་ པ་ ལྟ་ བུ་ རེད།
གཞན་ཡང་ཐབ་ཀྱི་སྟེང་དུ་རྐང་པ་འཇོག་པ་དང་། ཐབ་ལ་
121



འགམ་ནས་འགྲོ་བ། དཀར་ཡོལ་དང་བཀོལ་སྣོད་ཁ་སྦུག་ཏུ་
འཇོག་པ། ཁྱིམ་གྱི་ནང་དུ་ཤུ་སྒྲ་རྒྱུབ་པ། སླེལ་པོ་སྟོང་པ་
འཁྱེར་ནས་ཁྱིམ་ཚང་གཞན་པའི་ནང་དུ་འགྲོ་བ་ལ་སོགས་ནི་
གཏན་ནས་བྱེད་མི་རུང་བ་ཤ་སྟག་རེད།
82 འོང་ཁ་དང་རི་ཁར་འཛེམ་
དགོས་པའི་སྐོར།
དབྱར་གཞུང་འོང་ཁའི་དཀྱིལ་དུ་འགྲོ་དུས་ བོད་ པར་
འཛེམ་དགོས་པའི་ཆ་མང་པོ་ཡོད་དེ། བུད་མེད་རྣམས་ལུས་
ལ་པང་གདན་མེད་པའམ་ཡང་ན་མགོ་ལ་སྤུ་ཕྲུག་དང་ཞ་མོ་
མགོ་རས་སོགས་གང་ཡང་མ་གྱོན་པར་སྐྲ་ནག་པོར་འོང་ཁའི་
དཀྱིལ་དུ་འགྲོ་བའི་རིགས་དང་། དེ་བཞིན་ཤ་དམར་པོ་དང་
ཕུང་པོ་འཁུར་ནས་འོང་ཁའི་དཀྱིལ་ལ་འགྲོ་བའི་རིགས་ཅི་ནས་
ཀྱང་བྱས་མི་ཆོག ལྷག་དོན་དབྱར་གཞུང་གི་དུས་སུ་འོང་
ཁའི་དཀྱིལ་དང་རིའི་སྟེང་དུ་སྐད་སྒྲ་འུར་སྒྲ་ཤུགས་ཆེན་རྒྱུག་
སྲོལ་མེད། གལ་ཏེ་འདི་ལྟར་བྱས་ཚེ། ཡུལ་ལྷ་གཞི་བདག་
ཁྲོས་ནས། སྟོན་ཐོག་ལ་སེར་པ་དང་ཐོག་གི་འཇིགས་པ་ཡོང་
བར་ངོས་འཛིན་བྱེད་སྲོལ་ཡོད།
122



83 སྲོག་གཅོད་ལ་འཛེམ་དོན།
བོད་མི་མང་ཆེ་བ་ནི་ནང་པ་སངས་རྒྱས་ཀྱི་ཆོས་ལ་དད་
པ་བྱེད་མཁན་ཤ་སྟག་ཡིན། སངས་རྒྱས་ཀྱི་ཆོས་ལ་དད་པ་
བྱེད་མཁན་ཡིན་པའི་རྗེས། ཚང་མས་ཚེ་སྔ་ཕྱི་དང་ལས་རྒྱུ་
འབྲས་ཁས་ལེན་གྱི་ཡོད་སྟབས། སྲོག་གཅོད་ནི་བྱ་བ་ཀུན་གྱི་
ནང་སྡིག་པ་ཆེ་ཤོས་ལ་བརྩི་སྲོལ་ཡོད། དེར་བརྟེན་བོད་མིའི་
འཛེམ་བྱའི་ནང༌། འཛེམ་དགོས་ཡས་གཙོ་བོ་ནི་སྲོག་གཅོད་
ཀྱི་ལས་དེ་ཡིན། མ་གཞི་བོད་ཀྱི་ཆོས་པ་ལ་ལ་བས་ཚགས་ཤ་
ལུག་ཤའི་རིགས་མཆོད་སྲོལ་ཡོད་ན་ཡང་། རྣམ་པ་དག་པའི་
ཤ་ཁོ་ན་ལས་རང་གི་ལག་པ་འགུལ་ནས་གཞན་གྱི་སྲོག་ལེན་
པའི་རིགས་གཏན་ནས་བྱས་མི་ཆོག་པའོ།
84 ངན་པ་དགུ་འཛོམས།
བོད་ཟླ་བཅུ་གཅིག་པའི་ཚེས་དྲུག་དང་བདུན་བར་གྱི་
དུས་ཚོད་ཉིན་མཚན་གཅིག་རིང་ལ་ཉི་མ་ནག་ཆེན་དང་བཅས་
པའི་ས་བདག་ངན་པ་གཞན་དགུས་དུས་མཉམ་དུ་སྐྱེལ་བའི་
དུས་ཚོད་ངན་ཤོས་ཞིག་ལ་བརྩི་སྲོལ་ཡོད། ངན་ པ་ དགུ་
123



འཛོམས་ཀྱི་ཕྱི་ཉིན་འཆར་བའི་དུས་ཚོད་དེ་བཟང་པོར་རྩིས་
ནས་དེར་བཟང་པོ་བཅུ་འཛོམས་ཞེས་ཤོད་སྲོལ་ཡོད། དེ་
འདྲ་སོང་ཙང་རང་རེའི་བོད་མིའི་ཁ་རྒྱུན་དུ། ཁྱོད་ངན་པ་
དགུ་འཛོམས་ ཡོད་ན། ང་ བཟང་ པོ་ བཅུ་ འཛོམས་ཡིན།
ཞེས་ཡོངས་ཁྱབ་ཏུ་ཤོད་སྲོལ་ཡོད་པ་མ་ཟད། ད་དུང་ངན་
པ་དགུ་ འཛོམས་ ཉིན། ཁ་ སྨྲས་ གླེང་ གཞིའི་ ཟས་ མི་ ཟ།
བྱང་གི་ ཕྱོགས་ ལ་ རྟ་ མི་ རྒྱུག་ རྒྱལ་ བའི་ བཀའ་ མི་ སྒྲོག
ཅེས་རྩིས་གཞུང་ལའང་གསལ་ཡོད་སྟབས། དུས་ཚོད་དེའི་
ནང་བོད་མི་རྣམས་ལས་ཀ་གང་ལ་ཡང་མི་ཞུགས་པར་ངལ་
གསོ་བྱས་ནས་སྡོད་པ་དང་། ཡང་ན་དགའ་ཉེ་བློ་དཀར་
ཕན་ཚུན་མགྲོན་ལ་འབོད་ནས་སྤྲོ་སྐྱིད་ལ་རོལ་བ་མང་།
གཞན་ཡང་《མཛད་བརྒྱུ་དཔག་བསམ་འཁྲི་ཤིང་》ཞེས་
པའི་སྒྲུང་དེབ་ནང་དམངས་ཁྱོད་ལ་དར་ཁྱབ་ཆེ་བའི་སྒྲུང་
《ངན་པ་དགུ་འཛོམས་》ཞེས་པ་རྣ་བར་སྙན་ལ་ནང་དོན་ཤིན་
ཏུ་གཏིང་ཟབ་པ་ཞིག་སྣང་བ་དེ་དང་གོང་ བར་ ཐད་ཀའི་
འབྲེལ་བ་གང་ཡང་མེད།
124



འཚོ་བའི་སྐོར།
85 དགུ་ཐུག
དེ་ཡང་ལོ་རྙིང་པའི་ཟླ་བ་མཐའ་མའི་ཚེས་ཉི་ ཤུ་དགུ་
ཉིན། ལོ་གཅིག་ གི་ འགལ་རྐྱེན་ སེལ་ བར་ དམིགས་ ནས།
གླུད་རྫོང་བྱེད་པའི་ཡུལ་སྲོལ་རྒྱ་ཁྱབ་ཆེ་བ་ཞིག་ཡོད་པ་དེ་ལ་
དགུ་ཐུག་ཅེས་འབོད། དེའི་རྩ་བའི་དམིགས་ཡུལ་ནི་ལོ་རྙིང་
པ་དེའི་ནང་གི་འགལ་རྐྱེན་མཐའ་དག་མཇུག་སྒྲིལ་ཆེད་གླུད་
རྫོང་བ་དང་། གདོན་འདྲེ་ཕྱིར་འབུད་བྱེད་ པ། ཟས་
རིགས་སྣེ་ཁ་དགུ་ཡོད་པའི་བག་ཐུག་འཐུང་བ་བཅས་བྱེད་སྲོལ་
ཡོད། ཞིབ་ཕྲའི་བྱེད་སྒོ་སྤེལ་ཚུལ་ནི་དེ་ཉིན་བྱ་བ་གཞན་
བཞག་ནས། ཁང་ཁྱིམ་རེ་རེ་བཞིན་གད་བདར་གཙང་སྦྲ་
ཞིབ་ཚགས་བྱེད་པ་དང་། ལྷག་ པར་དུ་ ཐབ་ཚང་ལ་ལོ་
གཅིག་རིང་ཆགས་པའི་དུ་དྲེག་རྣམས་གཙང་མར་འཕྱག་གི་
ཡོད། དེ་ནས་དགོང་དྲོ་དུས་སྟོན་དེའི་མིང་དང་མཐུན་པའི་
ཁྱིམ་ཚང་ཚང་མས་ཐུག་པ་བག་ཐུག་སྐོལ་གྱི་ཡོད། དེ་ཡང་
རྒྱུན་གཏན་དང་མི་འདྲ་བ་སྟེ། མི་སོ་སོའི་བསམ་པ་དང་
སྤྱོད་ཚུལ་བཟང་ངན་མཚོན་བྱེད་གྲོ་ཞིབ་ལས་ཉི་ཟླ་སོགས་ཀྱི་
གཟུགས་དབྱིབས་མི་འདྲ་བ་ཁག་ཅིག་བཟོ་བ་དང་། བག་ཚ་
125



གཞན་ལས་ཅུང་ཆེ་ཙམ་བྱེད་པའི་ཕྱི་དབྱིབས་གཅིག་མཚུངས་
ཀྱི་ནང་དུ་མཚོན་རྫས་སྣ་ཚོགས་བཅུག་པ་ཁག་ཅིག་བཟོས་ནས།
མི་སོ་སོའི་ཕོར་པའི་ནང་ཁ་ཐུག་གང་འཁེལ་བླུགས་པ་དེས་
བསམ་པ་དང་སྤྱོད་ཚུལ་བཟང་ངན་བརྟག་པ་བྱེད་ཀྱི་ཡོད།
དཔེར་ན་ཉི་ཟླ་འཁེལ་ན་གཟི་བརྗིད་དང་སྙན་གྲགས་ལྡན་པ་
མཚོན། གདན་ཆུང་གྲུ་བཞི་འཁེལ་ན་དལ་དལ་ལྷོད་ལྷོད་
ཡོང་བ་མཚོན། བལ་དཀར་པོ་འཁེལ་ན་བློ་སྣ་རིང་བ་གཤིས་
བཟང་མཚོན། དཀར་ཡོལ་འཁེལ་ན་ལྟོ་ ལ་ དཀར་ ཞིང་།
ལས་ལ་གཡོལ་བ་མཚོན་པ་ལྟ་བུ་དེ་ལྟར་གྱི་དཔེ་མང་པོ་ཡོད་
པས་རེ་རེ་བཞིན་ཞུ་ཡི་མིན། དགུ་ཐུག་ནི་ནམ་རྒྱུན་གྱི་བག་
ཐུག་དང་མི་འདྲ་བའི་ཁྱད་ཆོས་ཞིག་ཡོད་པ་ནི་ཐུག་པའི་ནང་
ཐུག་རྡོར་ཤ་དང་། ལ་ཕུག ཕྱུར་བ་སོགས་སྨོས་མེད་ཐོག་
ཟས་རིགས་སྣ་ཁ་དགུ་འཛོམས་དགོས་པ་རེད། །
གཞན་ཡང་རྫ་ཁོག་ཆག་པོའམ་ལྕག་ཁོག་སོགས་གང་
རུང་ཞིག་གི་ནང་རྗེན་ཟན་ལས་བཟོས་པའི་མི་གཟུགས་ངར་
གླུད་ཀྱི་ མཐའ་ བསྐོར་དུ་ཇ་རོ་དང་སྲུང་ མ་ སོགས་ ཟས་ ཀྱི་
རྙིགས་རོ། ཁྱིམ་ནང་གད་ཕྱིས་བྱས་པའི་གད་རྙིགས་ཕྲན་བུ་
བཏབ་ཁར། ནང་མི་རྒན་གཞོན་ཚང་མས་ལག་གཉིས་སུ་
ཟན་གྱི་ཆང་བུ་རེ་བཟུང་སྟེ་ སོ་སོའི་སྤྱི་གཙུག་ནས་རྐང་པའི་
བར་ལ་ དྲིལ་ ཕྱིས་བྱེད་ བཞིན་ དུ་ ཁ་ ནས་ ལུས་ ཀྱི་ ན་ ཚ།
སེམས་ཀྱི་སྡུག་བསྔལ། ལོ་གཅིག་ཟླ་བ་བཅུ་གཉིས། ཞག་
མ་སུམ་བརྒྱ་དྲུག་ཅུ་ལ་ནད་རིགས་བཞི་བརྒྱ་རྩ་བཞི་སོགས་མི་
126



མཐུན་པའི་ཕྱོགས་ཐམས་ཅད་སླད་ཁྱོད་ཀྱིས་ཁྱེར་ལ་ཕྱི་རྒྱ་མཚོ་
ཆེན་པོའི་ཕ་རོལ་དུ་སོངས་ཤིག་ཟེར་བ་སོགས་བརྗོད་མཐོར།
ལག་གཉིས་སོ་སོར་ཆང་བུ་དམ་པོར་བསྡམས་ནས་ལག་རྗེས་
བཞག་པ་དེ་ལ་མཆིལ་མ་བཏབ་སྟེ་ངར་གླུད་ཀྱི་མཐའ་སྐོར་དུ་
སྒྱུར་བ་སོགས་བྱེད་པ་ཡིན། ས་སྒྲིབ་པ་དང་ནང་མི་གཞོན་
གྲས་ཚོས་ སོག་མར་མེ་སྤར་ཏེ་ཁང་མིག་ཚང་མའི་ནང་ཞིབ་
བཤེར་གྱིས་ “ མར་དོན་ཤོག་” ཟེར་བའི་ང་རོ་དྲག་པོ་སྒྲོག་
བཞིན་རྒྱུད་ཕྱིར་རྫོང་གི་ཡོད།
86 རྩམ་པ།
ཙམ་པ་ཞེས་པ་ནི་ནས་དང་སྲན་མ་སོགས་འབྲུ་རིགས་ཆུ་
ལ་ བཀྲུས་ ནས་བརྔོས་ཏེ་བཏགས་ པའི་ལྕེ་ མ་ ལ་ ཟེར་ཞིང་།
རྩམ་པར་སྤྱིར་ན་ནས་རྩམ་དང་། སྲན་རྩམ། འདྲེས་སྲན་
སོགས་ཡོད། ནས་རྩམ་ལའང་དམངས་རྩམ། བར་རྩོམ།
མཆོད་རྩམ། ཞིབ་རྩམ་བཅས་ཡོད། ཞིབ་རྩམ་ནི་ཡོས་ལ་
གྲུས་(ནས་ པགས་ འབུད་ པ་)བརྒྱབ་ སྟེ་ ཆེས་ ཞིབ་ མོར་
བཏགས་པའི་ནས་རྩམ་སྤུས་ལེགས་དང་། དེ་མིན་རྩམ་པ་
གཞན་དི་འདྲའི་དྭངས་དོད་མ་བྱས་པའི་ཅུང་རྩིང་བ་སོགས་
ཡོད་པ་རེད། སྲན་རྩམ་ལའང་དེ་བཞིན་དུ་སྲན་ཞིབ་ཅེས་
ལྤགས་པ་ཕུད་ནས་ཆེས་ཞིབ་མོར་བཏགས་པའི་སྲན་རྩམ་སྤུས་
127



ལེགས་དང་། སྤྱིར་བཏང་གི་སྲན་ལྤགས་མ་ཕུད་པའི་སྲན་
རྩམ་ཁག་གཉིས་ཙམ་ཡོད། རྩམ་པའི་ཁྱད་ཆོས་ནི་གཞིས་
ཁྱིམ་ལམ་སོགས་གང་དུའང་ཟས་སྤྱོད་ཆོག་པའི་ཧ་ཅང་སྟབས་
བདེ་བའི་བཟའ་ཆས་ཞིག་ཡིན། མི་སོ་སོའི་འདོད་པ་ལྟར་
འཐུང་རིགས་ཇ་ཆང་ཕྱུར་ཁུ་སོགས་པག་ཁུར་སྤྱད་ནས་ཚལ་
རིགས་དང་མཉམ་དུ་ཟས་སྤྱོད་ཆོག་ལ། ཆ་རྐྱེན་མེད་ན་ཆུ་
རྐྱང་པག་རྐྱང་དུ་ཟས་ཀྱང་ཆོག ད་དུང་རྩམ་པ་དེ་སྐམ་པོར་
འགམ་ནའང་འགྲིག་ལ་ཕྱུར་བ་དང་ཀ་ར། མར་དང་སྣུམ།
ཐུད་སོགས་སྦྱར་ནས་མར་ཟན་ཞེས་པ་སོགས་བཟོས་ནས་ཟ་
སྤྱོད་བྱས་ཀྱང་ཆོག ཡང་གཞི་རྩམ་པར་བརྟེན་ནས་བཟོས་
པའི་རྩམ་ཐུག་གམ་འཇམ་ཐུག་དང་ཆང་སྐོལ་དེ་བཞིན་ཕྱུར་
རུལ་གྱི་ཐུག་པ་སོགས་མང་པོ་ཡོད། རྩམ་པར་ཇའམ་ཆང་
གང་རུང་ཞིག་བླུགས་ནས་སྐྱོ་མའམ་ཇ་འདུར་ཞེས་གར་སླ་རང་
འདོད་ལྟར་བྱས་ཏེ་སྤྱོད་རྒྱུ་ཡང་ཡོད། ད་དུང་པག་ལ་ཆང་
རྩི་བཏབ་ནས་བརྙལ་རྗེས་ནར་མོའམ་སྐོར་ལེབ་བཟོས་ཏེ་སྐམ་
པ་ལ་ཟན་ཆང་ཞེས་མངར་སྐྱུར་ལྡན་པའི་ཁ་ཟས་ལྟོགས་སྐོམས་
གཉིས་ཀ་སེལ་ཐུབ་པ་ཞིམ་པོ་ཞིག་ཀྱང་ཡོད།
ཙམ་པའི་རྒྱུ་མང་ཆེ་བ་ནས་ཡིན། ནས་ནི་འབྲུ་རིགས་
གཞན་དང་མི་འདྲ་བར་དེར་དམིགས་བསལ་གྱི་ཁྱད་ཆོས་ཆེན་
པོ་ཡོད། ནས་ཀྱི་གྲུབ་ཆའི་ནང་མིའི་གཟུགས་པོར་ཕན་པ་
དང༌། ན་ཚ་བཅོས་ཐུབ་པའི་དངོས་པོ་མང་པོ་ཡོད།
རང་ཅག་བོད་མིས་ ཟས་སྤྱོད་བྱེད་ པའི་ནས་ནི་ཁྱད་
128



འཕགས་རང་བཞིན་ཆེ་མོ་ལྡན་པའི་འབྲུ་རིགས་ཡིན་པ་བོད་ཀྱི་
གསོ་བ་རིག་པའི་ནང་སྔ་ས་ནས་གསུངས་ཡོད་ལ། དེང་དུས་
ཀྱི་ཚན་རིག་ཐོག་ནས་ཀྱང་ནས་ལ་སྙིང་ཁྲག་གི་ནད་བཅོས་
པའི་ནུས་པ་ལྡན་པའི་ར་འཕྲོད་བྱུང་ཡོད།
87 བོད་ཆང་།
བོད་མིས་བོད་ཆང་འཐུང་བའི་གོམས་སྲོལ་དེ་བོད་ལ་
དར་ནས་ད་བར་ལ་དུས་ཡུན་རིང་པོ་ཞིག་ཕྱིན་ཡོད། དེའང་
《ཇ་ཆང་ལྷ་མོའི་བསྟན་བཅོས»ལས། རྗེ་ལ་སྔ་བ་གཉའ་ཁྲི་
བཙན་པོ་ཕོ་བྲང་ཡུམ་བུར་མངའ་གསོལ་བའི་སྐབས་དང་།
གཞན་ཡང་ཆོས་རྒྱལ་བྱང་ཆུབ་སེམས་པ་རིམ་བྱོན་ཚང་མས་
བདེ་ལྡན་བདུད་རྩིའི་སྐྱེམས་འདིར་གཙིགས་མཛད་པའི་ལོ་
རྒྱུས་མང་ཞིང་། ཁྱད་པར་མཚུངས་མེད་སྲོང་བཙན་རྗེའི་
འཁྲུང་སྣོད་མིང་ཅན་ཡང་ནང་རྟེན་དུ་བཞུགས་པ། དེའི་
ཐོག་ནས་ཆང་འཐུང་བའི་སྲོལ་དར་ནས་ལོ་རྒྱུས་རིང་པོ་ཕྱིན་
ཡོད་པ་གསལ་རྟོགས་ཐུབ། ཅེས་འཁོད་ཡོད། བོད་མིས་
རང་ཉིད་གནས་ཡུལ་གྱི་གནམ་གཤིས་དང་། སྐབས་དེའི་
ཐོན་སྐྱེད་འཕེལ་རིམ་གྱི་ཆུ་ཚད། འཚོ་བའི་ཆ་རྐྱེན་དང་
བསྟུན་ཏེ་ཡུལ་བབ་དང་མཐུན་པའི་བཏུང་བཅའ་འཕེལ་རྒྱུས་
སུ་བཏང་ཡོད་པ་རེད། ཚང་མས་མཁྱེན་གསལ་ལྟར་བོད་
129



མིའི་བཟའ་འཐུང་གི་རིགས་ལ་ཁྱད་ཆོས་ཆེན་པོ་ཞིག་ཡོད་པ་
སྟེ། ཕྱི་ནང་གང་ཞིག་ལའང་ཟ་བདེ་སྤྱོད་བདེའི་ཆོས་ཉིད་
ལྡན་ཡོད། དཔེར་ན་ཆང་ལ་ཆ་བཞག་ན་སྐྱེམས་ སེལ་གྱི་
བཏུང་བཅའ་ཞིག་ཡིན་ལ་སྤགས་ཁུའང་བྱེད་ཆོག་པ་གཅིག་
ཡིན།
ད་དུང་གནམ་གྲང་དུས་སྐོལ་ནས་བཏུང་ན་གཟུགས་
པོར་དྲོད་སྐྱེ་བའི་ནུས་པ་ཡོད། དེར་བརྟེན་ཆང་ནི་བོད་མིའི་
འཚོ་བའི་ནང་མེད་དུ་མི་རུང་བ་ཞིག་ཡིན་ཞེས་བཤད་ཆོག
གང་ལགས་ཟེར་ན་བཀྲ་ཤིས་པའི་དོན་ལ་ཆང་དེ་མེད་དུ་མི་
རུང་བ་ཞིག་ཡིན་ལ་བགེགས་བར་སོགས་མི་ལེགས་པའི་དོན་
བྱུང་ནའང་ཆང་དེ་ངེས་པར་དུ་དགོས་ པ་ ཤིག་ཡིན་ ཞིང་།
བཤད་སྲོལ་ལ། ཆང་ནི་དགའ་བའི་དགའ་རོགས། ཆང་
ནི་སྐྱོ་བའི་སྐྱོ་རོགས། དགའ་སྐྱོ་གང་འདྲ་བྱུང་ཡང་། ཆང་
གིས་རོགས་པ་ཞུས་ཡོང་། ཞེས་པ་ལྟར་ལོ་གསར་ཚེས་གཅིག་
གི་ཐོ་རེངས་སུ་བཏུང་བཙའི་དང་པོ་ངེས་པར་དུ་ཚང་ སྐོལ་
འཐུང་དགོས་ཀྱི་ཡོད་པ་དང་། མཛད་སྒོ་སོགས་ཀྱི་གསོལ་
ཚིགས་ གཏོང་ སྐབས་ གསོལ་ རྒྱབ་ ཅེས་ ཆང་ དངུལ་ ཕོར་
བཏེགས་སྲོལ་ཡོད་ཅིང་ ཁྱིམ་དུ་སྐུ་མགྲོན་ཕེབས་པ་སོགས་
ལ་མཆོད་ཆང་སུམ་སྒྲོན་མཉེས་དག་བཏེགས་ནས་ལྷག་བསམ་
མཚོན་པ་བྱེད་ཀྱི་ཡོད། དེ་བཞིན་སྤུན་ཉེ་དང་སྐུ་མགྲོན་
སོགས་ལ་ཕེབས་བསུ་ཕེབས་སྐྱེལ་ཞུ་བར་ཡང་ཁ་རྒྱུན་དུ་སྐྱེལ་
ཆང་དང་བསུ་ཆང་ཟེར་སྲོལ་ཡོད་ལ། ད་དུང་གཉེན་སྒྲིག་
130



དགའ་སྟོན་ལ་ཆང་ས་ཟེར་སྲོལ་ཡོད་པས། དེའི་གོ་དོན་ཡང་
ཆང་འཐུང་རྒྱག་པའི་དོན་ཡིན་ཞིང་། ཆང་ནི་བོད་མིའི་འཚོ་
བའི་ནང་མེད་དུ་མི་རུང་བ་ཞིག་ཡིན་ཟེར་དགོས་དོན་ཡང་
《ཇ་ཆང་ལྷ་མོའི་བསྟན་བཅོས»ལས། དགའ་པོ་ཀླུ་གཏོང་
བའི་སྐད་ཤེད། སྐྱིད་པོ་བྲོ་རྒྱག་པའི་སྡིག་སྒྲ སྡུག་པོ་མཆི་
མ་འདོན་པའི་སེམས་གསོ། ལྐུག་པ་ཁ་འབྱེད་པའི་ལྡེ་མིག་
སྒྲུང་པོ་མགོ་སྟོང་ཅན་གྱི་ཀླད་པ། དཔའ་བོ་དགྲ་འདུལ་བའི་
ཞབས་བསྐུལ། སྙིང་མེད་འཕྲང་སྒྲོལ་བའི་སྐྱེལ་མ། ཞེས་
སོགས་གསུངས་ཡོད་པའི་ཐོག་ནས་བོད་མི་དང་ཆང་དབར་གྱི་
འབྲེལ་བ་མཚོན་ཐུབ།
88 གྲོ་མ་འབྲས་སིལ།
བོད་མིས་ལོ་གསར་ཚེས་པ་གཅིག་གི་ཞོགས་པ་ཟས་ཀྱི་
དང་པོར་འབྲས་སིལ་ཟ་སྲོལ་ཡོད་ པ་ དང་། གཉེན་སྒྲིག་
སོགས་ཀྱི་མཛད་སྒོ་ཁག་ལ་ངེས་པར་དུ་འབྲས་སིལ་གཏོང་
དགོས་ཀྱི་ཡོད། འབྲས་སིལ་ནི་རྟེན་འབྲེལ་མཚོན་རྟགས་ཀྱི་
བཀྲ་ཤིས་པའི་ཟས་ཤིག་ཡིན། དེའི་རྒྱུ་མཚན་ཡང་བོད་མིའི་
བསམ་པའི་ནང་ཚོན་མདོག་དཀར་པོ་ནི་བཀྲ་ཤིས་པ་དང་རྟེན་
འབྲེལ་མཚོན་རྟགས་ཤིག་ཡིན་པས་། འབྲས་ནི་འབྲུ་རིགས་
ཀུན་ལས་དཀར་ཤོས་ཡིན་པ་གང་གི་རྒྱུ་མཚན་ལ་འགྱུར་བ་
131



དང་གཅིག མིང་གི་རྣམ་གྲངས་ནང་འབྲས་ལ་དུང་གི་མུ་
ཏིག་དང༌། པ་ཊ་སོགས་ཟེར་གྱི་ཡོད་པས་དུང་དཀར་དང་
པ་ཊ་ནི་བཀྲ་ཤིས་རྟགས་བརྒྱུད་ནང་གི་སྣ་གཉིས་ཡིན་པས་
རྟེན་འབྲེལ་གྱི་མཚོན་རྟགས་ཡག་ཤོས་ཤིག་ཡིན་པ་དང་གཉིས།
དེ་དང་དུས་མཚུངས་སུ་བོད་མིའི་བསམ་པའི་ནང་འབྲས་བུ་
ཟེར་བ་དེ་རྩ་ཆེན་ཞིག་ལ་བརྩི་ཡི་ཡོད། འབྲས་བུ་སྨིན་པ་ནི་
ཕུགས་བསམ་གྲུབ་པ་ཞིག་ལ་བརྩི་ཡི་ཡོད། དཔེར་ན་མི་རྒས་
ནས་འདས་གྲོང་དུ་གྱུར་ན་དེ་འབྲས་བུ་སྨིན་པ་རེད། ཅེས་
བཤད་སྲོལ་ཡོད་པ་དང་གསུམ། ད་དུང་འབྲས་སིལ་གྱི་ནང་
གྲོ་མ་དང་རྒུན་འབྲུམ་སྲེ་སྲོལ་ཡོད་པས། གྲོ་མ་ནི་ཁ་བྲོ་བའི་
དོན་དང་། རྒུན་འབྲུམ་ནི་ཤིང་ཏོག་གི་ནང་ནས་རིགས་མཐོ་
བ་ཞིག་ཡིན་པས། མིང་གི་རྣམ་གྲངས་ནང་རྒུན་འབྲུམ་ལ་
སྦྲང་གི་རོ། རོ་ལྡན་སོགས་ཀྱི་མིང་ཐོབ་པ་དེའི་ཐོག་ནས་
སྦྲང་རྩི་ལྟར་མངར་བའི་བསམ་དོན་ལྷུན་གྱིས་གྲུབ་པའི་དོན་
ལྡན་ཡོད་པ་དང་བཞི་བཅས་སོ།
89 གསོལ།
བོད་མིས་ཇ་འཐུང་རྒྱུར་ཤིན་ཏུ་དགའ་པོ་གནང་གི་ཡོད།
བོད་མིའི་འཚོ་བའི་ནང་ ཇ་ནི་མེད་དུ་མི་རུང་བའི་བཏུང་
བཅའ་ཞིག་ཡིན། ཞོགས་ལྟར་རྒྱུན་ཆད་མེད་པར་ཇ་འཐུང་
132



བའི་སྲོལ་ཞིག་ཆགས་ཡོད་པ་མ་ཟད། ཁྱིམ་དུ་མགྲོན་པོ་
ཕེབས་ཚེ། ངེས་པར་དུ་ཁ་སྟོང་པར་མ་བཏང་བར་གསོལ་ཇ་
བཏེགས་ནས་སྣེ་ལེན་ཞུ་སྲོལ་ཡོད། བོད་ཇ་ལའང་ཇ་སྲུབས་
མ། ཇ་དྭངས། ཇ་མངར་མོ་ལ་སོགས་རིགས་མི་འདྲ་བ་ཁ་
ཤས་ཡོད། དབུས་གཙང་ཁུལ་དུ་ཇ་ཁུ་ལྡི་བའི་གོམས་གཤིས་
ཡོད། ཇ་ཁུ་ཞེས་ པ་ནི་ཆུ་ལ་ཇ་དང་བུལ་ ཐོག་ཕྲན་ཙམ་
བརྒྱབ་སྟེ་ཡུན་རིང་ལྡིར་བའི་ཉིང་ཁུ་གར་མ་དེ་སྣོད་གཙང་
ཞིག་གི་ནང་བླུགས་ཏེ་ཉར་དགོས། ཇ་བཟོ་སྐབས་ཆུ་འཁོལ་
མའི་ནང་ཇ་ཆུ་ཕྲན་བུ་ཞིག་བླུགས་ཏེ། ཚྭ་དང་མར་བརྒྱབ་
ནས་བསྲུབས་ན། ཇ་སྟབས་བདེའི་ངང་བཟོ་ཐུབ་ཀྱི་རེད།
འོན་ཀྱང་ཁམས་ཕྱོགས་ལ་ཇ་ཁུ་རྒྱག་སྲོལ་མེད་ཅིང་ཇ་ཧོབ་ཇ་
ཞེས་ལམ་སེང་བརྐོལ་ནས་ཇ་བཟོ་སྲོལ་ཡོད། ཨ་མདོ་ཁུལ་ལ་
ཇ་དྭངས་མ་གཏོགས་ཇ་སྲུབས་མ་འཐུང་བའི་གོམས་གཤིས་
མེད་སྐད་འདུག གྲོང་ཁྱེར་དང་གྲོང་ རྡལ་ ཁག་ ནང་ཇ་
མངར་མོ་འཐུང་རྒྱུར་དྭངས་ཞེན་ཆེན་པོ་ཡོད་ལ་གུང་ས་གང་
དུ་ཇ་མངར་མོའི་ཇ་ཁང་ཡང་མཐོང་རྒྱུ་ཡོད། ལས་ཀ་ཅུང་
དལ་ཞིང་དུས་ཚོད་ཡོད་པའི་མི་ཚོས་ཇ་ཁང་ནང་ཇ་འཐུང་
ཞིང་ཁ་བརྡར་གློད་ནས་སྡོད་རྒྱུར་དགའ་པོ་ཡོད། བོད་དུ་ཇ་
འཐུང་རྒྱུའི་གོམས་གཤིས་དར་སོ་ཆེ་བ་དེ་ནི་བོད་མི་མང་ཆེ་བ་
གནས་ཡུལ་ས་ཆ་མཐོ་ཞིང་སྐམ་ཤས་ཆེ་བས། ཁོར་ཡུག་གི་
དགོས་པ་དང་འབྲེལ་བ་ཡོད།
བོད་རྗེ་འདུས་སྲོང་མང་པོ་རྗེའི་སྐབས་སུ། བོད་ལ་ཇ་
133



བྱུང་བའི་སྐོར་གྱི་བཤད་སྲོལ་ཞིག་ཡོད་པ་འདི་ལྟ་སྟེ། །
ནམ་ཞིག་རྒྱལ་པོར་བསྙུན་གཞི་དྲག་པོ་ཞིག་ཕོག་པའི་
དུས་སུ། བོད་ན་སྨན་སྤྱད་གཞུང་བཞིན་ཤེས་པ་ནི་མེད།
དེས་ན་རྒྱལ་པོ་སྐུ་མཚམས་ལ་བཞུགས་པའི་སྐབས་དེར། ཕོ་
བྲང་གི་པུ་ཤུའི་ཟུར་ན། བྱུ་ཡིད་དུ་འོང་བ། སྔར་མཐོང་མ་
མྱོང་བ་ཞིག་གི་ཁ་ན་ཤིང་བུ་ལོ་འདབ་དང་བཅས་པ་ཉུང་ཤས་
ཞིག་ཁྱེར་ནས་ སྐད་སྙན་པར་ སྒྲོག་བཞིན་ཡོད་པ་རྒྱལ་པོས་
གཟིགས་ ནའང་། དེ་ ཙམ་ དོ་ སྣང་ མ་ མཛད། སང་
གནངས་ཀྱང་ཉི་མ་ཤར་མཚམས་སུ། བྱ་དེས་དེ་བཞིན་བྱེད་
པས་རྒྱལ་པོ་ཐེ་ཚོམ་སྐྱེས་ཏེ་ཤིང་བུ་དེ་ལ་བལྟས་ནས་བརྟག་
དཔྱདབྱས་པས་སྔར་མེད་ཀྱི་ཤིང་དུ་འདུག་ཅིང་། ཤིང་དེ་
ཡི་ནེ་ མོ་ གཅིག་ ཞལ་ དུ་ བཅུག་ནས་ བྲོ་བ་མྱངས་ པས་ ཞལ་
སྐྱེམས་པ་གསོས། བཏུང་བའི་མཆོག་ཏུ་མངོན་ནས། ད་
ཁྱེད་ བློན་ འབངས་ རྣམས་ ཉོན་ ཅིག ང་ ན་ བའི་ སྐབས་
འདིར་གཞན་གྱི་བཟའ་བཏུང་ནི་གང་ཡང་མི་འདོད། བྱས་
ཁྱེར་བའི་ ཤིང་ འདི་ ནི་ བཏུང་ བའི་ མཆོག་ ལུས་ ཀྱི་ ག་སོས།
ནད་ཀྱི་སྨན་དུ་འདུག་པས་ང་ལ་བློ་ཉེ་བ་རྣམས་ཀྱིས་ཤིང་འདི་
ལྟ་བུ་གར་འདུག་ཀྱང་འཚོལ་དུ་བྱོན་ཅིག བྱ་དགའ་ཆེན་པོ་
བྱེད་དོ་གསུངས། བློན་འབངས་བྱིངས་པོས་བོད་ཡུལ་གྱི་ས་
ཆ་སྟོད་སྨད་ཐམས་ཅད་ལ་བཙལ་ཡང་མ་རྙེད། རྒྱལ་པོར་
ལྷག་བསམ་དག་པའི་བློན་པོ་ཞིག་ཡོད་པ་དེས། བོད་ཀྱི་ས་
མཐའ་ཀུན་ལ་ཉུལ་ནས་མཐར་རྒྱུ་ཡི་ནགས་སྡུག་པོ་སྨྱུག་མས་
134



ཁེངས་པ་ཞིག་ཏུ་སླེབས་ཏེ་ཕ་གིའི་གསེབ་ལ་ཤིང་དེ་ངེས་པར་
ཡོད་དོ་སྙམ་ནས། ཁ་གཏད་ཕྱིན་པས་ནགས་དེའི་ཚུར་རོལ་
ལ། ཆུ་ཆེན་པོ་ཞིག་འདུག་པས་ཆུ་ལ་ནི་འགྲོ་མ་ནུས། ཤིང་
དེ་ནི་ནགས་གསེབ་ན་ཡོད་པ་ངེས་རིག་སྟེ་རྒྱལ་པོ་ཡིད་ལ་
འཁོར་བཞིན་བསྡད་ཙ་ན། དར་ཅིག་ནས་ཉ་ཆེན་པོ་ཞིག་
ཁོའི་ཐད་དེ་ནས་ཆུ་དེ་ལ་ཞུགས་སོང་བ་མཐོང་ནས། ཆུ་ཁ་
ཞེང་ཆེ་བ་མ་གཏོགས་གཏིང་ལ་མི་ནུབ་པར་འདུག་པས་སེམས་
དགའ་སྟེ། དེའི་རྗེས་ལ་བརྒལ་ཕྱིན་ནས་ནགས་གསེབ་ཏུ་
སླེབས་པ་དང་། ནགས་ཚལ་ཕལ་ཆེ་བ་ནི་བྱས་ཁྱེར་བའི་
ཤིང་དེ་རང་རེད་འདུག་པས། ད་ང་ནི་བློ་བདེའོ། རྗེ་བོ་
ངེས་པར་སྐུ་ལུས་རྒྱས་པར་འགྱུར་རོ་སྙམ་པའི་དགའ་སྤྲོ་དང་
བཅས་ནས་ཤིང་དེ་ནས་རྒྱབ་གཅིག་བརྔས་ཀྱང་བསམ་མནོ་ཕྱི་
མ་ལ། རྒྱལ་པོ་སྐྲུན་དྭངས་བ་ལ་ནི་འདིས་ཕན་ངེས། ས་
ཐག་རིང་བར་འདུག་པས་ད་ལན་འཁུར་བའི་གྲོགས་སམ་ཁལ་
མ་གཅིག་ཡོད་ན་བསམ། འདོད་པ་སྐྱེས་པའི་དུས་དེར་སྔོན་
ནས་མེད་པའི་ཤུ་བ་མོ་ཞིག་མི་འཛེམས་པར་རྩ་རུ་སླེབས་བྱུང་
བས། འདི་ལ་ཁལ་བཀལ་རུང་ངམ་སྙམ་ནས་གྲབས་བྱས་
པས་རང་གི་འདོད་པ་བཞིན་བྱུང་། ཤིང་དེ་ནས་ཤུ་བ་ལ་
རྒྱབ་གཅིག་དང་ཁོ་རང་གིས་རྒྱབ་ཅིག་ཁུར་ནས། ལམ་ཞག་
ཟླ་བའི་བར་སོང་བ་ལས། མཐར་ཤཱ་བས་བོད་རྒྱལ་པོའི་ཕོ་
བྲང་མཐོང་སའི་བར་བསྐུལ། དེ་ནས་གྲོགས་བཀུག་སྟེ་རྒྱལ་
པོའི་སྤྱན་སྔར་ཕུལ་བས། རྒྱལ་པོ་ཤིན་ཏུ་དགྱེས་ནས་བྱ་
135



དགའ་ཆེན་པོའང་བྱས། ལྷུང་གསོས་པ་ལ་ཡང་ཕན་པར་
གྲགས།
འདུས་སྲོང་མང་པོ་རྗེའི་སྐབས་ནས་བོད་ལ་ཇ་འཐུང་
སྤྱོད་བྱེད་པའི་སྲོལ་དེ་དར་བའི་བཤད་རྒྱུན་དེ་ཁུངས་བཙན་པོ་
ཡིན་ཕྱིན། ཇ་ཡི་ཐ་སྙད་དེ་རྗེས་གྲུབ་ཀྱི་མིང་ཞིག་ཡིན་ངེས་
རེད། འོ་ན་གོང་ལྟར་རྗེས་གྲུབ་ཀྱི་ཐ་སྙད་བྱ་ཞེས་མི་འབྲི་
བར་ཇ་ཞེས་བྲིས་དགོས་དོན་གང་ཡིན་ཟེར་ན། དེ་ཡང་
འདབ་ཆགས་བྱ་དང་བཏུང་བྱེད་ཀྱི་ཇ་གཉིས་དབྱེ་འབྱེད་ཡོང་
པའི་ཆེད་དུ་ཡིན་ཤས་ཆེ།
90 ཆུ་ཕུད།
བོད་མིར་ལོ་གསར་ཚེས་གཅིག་གི་ཞོགས་པ་ངེས་པར་དུ་
ཆུ་ཕུད་ལེན་པའི་སྲོལ་ཞིག་ཡོད་ དེ་ཡང་ཞོགས་པ་བྱ་སྐད་
དང་པོ་ཙམ་ལ། ཁྱིམ་ཚང་གཞན་གྱི་སྔོན་ལ་ཆུ་ཕུད་ཐོབ་
པའི་ཆེད། བུད་མེད་གཙོ་བདག་གཅིག་གིས་རྒྱབ་ཏུ་ཆུ་བན་
དང་། ལག་ཏུ་ཆང་ཕུད་ཕྱེ་མར་བསང་དང་བཅས་པ་ཁུར་
ནས། ཆུ་ཕུད་ལེན་པར་འགྲོ་གི་ཡོད། དེ་ནས་ཆུ་ལེན་སར་
འབྱོར་རྗེས། ཐོག་མར་ཆུའི་ལྷ་མོ་གསོལ་བ། ཞེས་བསང་
བཏང་ནས་ཇ་ཕུད་ཆང་ཕུད་འབུལ་བ་དང་སྦྲགས་སྨོན་ལམ་
འདེབས་པ་དང་། དེ་ནས་ཆུ་ཕུད་བླངས་ཏེ་ཕྱིར་ལྟས་སོགས་
136



གང་ཡང་མེད་པར་ཐད་ཀར་རང་ཁྱིམ་ལ་འགྲོ་གི་ཡོད། ཤོད་
སྲོལ་ལ་ཕྱིར་བལྟས་ན། ལོ་གསར་པའི་ཆུ་ཕུད་ཀྱི་“གཡང་”
ཕྱི་ལ་ཤོར་གྱི་ཡོད་སྐད་འདུག དེ་ནས་ནང་དུ་འབྱོར་བའི་
རྗེས་སྔོན་ལ་ཆུ་དེ་ནས་ཡོན་ཆབ་འབུལ་བ་དང་། དེ་ནས་
འཕྲོས་རྣམས་ཆུ་ཟངས་ནང་བཤུག་སྟེ་ཕུད་ཀྱི་དང་པོར་བརྩི་བ་
མ་ཟད། ཆུ་ཕུད་དེར་ཆང་སྐོལ་བསྐོལ་ནས་ཁྱིམ་མི་ཚང་མར་
སྒྲོན་ཏེ། ལོ་གསར་དངོས་སུ་འགོ་ཚུགས་པའི་རྟེན་འབྲེལ་
མཚོན་པར་བྱེད་ཀྱི་ཡོད།
137



རྗེས་འཇུག་གི་སྐོར།
91 ཕུང་པོ་དུར་འཇུག
བོད་མིར་གདུང་བཞེངས་ཞུགས་འབུལ་དང་ཆུ་བསྐྱུར་
ས་སྦས། དེ་བཞིན་བྱ་གཏོར་ལ་སོགས་ཕུང་པོ་དུར་འཇུག་
བྱེད་སྟངས་རིགས་མི་འདྲ་བ་ལྔ་ཙམ་ཡོད་ནའང་། འདིར་
སྔོན་ལ་གོང་མ་ཁག་བཞི་ངོ་སྤྲོད་མདོ་ཙམ་ཞུ་རྒྱུ་ཡིན། དེ་
ཡང་དང་པོ་གདུང་རྟེན་ཞེས་པ་ནི་ཏཱ་ལའི་བླ་མ་དང་པཎ་ཆེན་
སྐུ་ཕྲེང་རིམ་བྱོན་དང་། དེ་བཞིན་བླ་སྤྲུལ་ཆེ་ཁག་རྣམས་སྐུ་
ཞིང་ལ་གཤེགས་ཚེ། གུང་གི་སྐུ་ཕུང་ལ་སྨན་སྦྱོར་དང་དར་
གྱིས་བཏུམས་ཏེ། གསེར་དངུལ་ལས་གྲུབ་པའི་མཆོད་རྟེན་
བཞེངས་ནས། དེའི་ནང་ཞུགས་སུ་གསོལ་ཏེ་མི་རྣམས་ཀྱི་
དད་པའི་རྟེན་ལ་འཇོག་གི་ཡོད། དེ་མིན་བླ་སྤྲུལ་དང་མི་
དྲག་ཆེ་ རིགས་ འགའ་ ཚེ་ ལས་ འདས་ ཚེ། སྐུ་ ཕུང་ མེར་
བསྲེགས་ནས་ཞུགས་འབུལ་བྱེད་ པ་ ཡང་ཡོད། དེ་བྱིངས་
མང་ཆེ་ བ་བྱུ་གཏོར་གྱི་ཆ་རྐྱེན་མ་འཛོམས་ན་གཙང་ཆུར་
བསྒྱུར་ནས་ཉར་སྦྱིན་གྱི་ཡོད། མི་བསད་རྟ་འཁྱེར་ལྟ་བུའི་
ཁྲིམས་འགལ་ཉེས་ཅན་པ་དང་འགོས་ནད་ཀྱིས་འཆི་བའི་ཕུང་
པོ་རྣམས་ས་སུས་གཏོང་གི་ཡོད། དེ་ནི་དུར་འཇུག་ཀུན་གྱི་
138



མཐའ་མའམ་སྡུག་ཤོས་ལ་བརྩི་སྲོལ་ཡོད། གཞན་ཡང་བྱིས་
པ་ཆུང་ཆུང་དག་གི་སྐུ་ཕུང་ནི་རྫ་སྣོད་དམར་པོའི་ནང་བླུགས་
ནས་བྲག་སྲུབ་དང་རྫ་རིར་སྦས་ཀྱི་ཡོད།
92 ཕུང་པོབྱ་གཏོར།
བོད་མིའི་ས་ཁུལ་མང་ཆེ་བར་ཕུང་པོ་བྱ་ལ་འགྲེམས་སྲོལ་
ཡོད། སྲོལ་དེ་བོད་དུ་ཆགས་ནས་ད་བར་ལ་ཧ་ལམ་ལོ་ངོ་
དགུ་བརྒྱ་ཡས་མས་ཙམ་སོང་བའི་ལོ་རྒྱུས་ ཡོད་ སྐད་འདུག
དེ་ཡང་ཐོག་མར་བོད་ལ་ནང་པ་སངས་རྒྱས་ཀྱི་ཆོས་དར་བའི་
རྗེས་གཞི་ནས་རིམ་པས་དར་བ་ཞིག་ཡིན་པ་བརྗོད་མེད་ཡིན།
གང་ལགས་ཤེ་ན། དེའི་གོང་ལ། མཐོ་བ་ཆོས་རྒྱལ་རྣམ་པ་
ནས་དམའ་བ་མི་སེར་དཀྱུས་མའི་བར་གྱི་ཕུང་པོ་ཚང་མ་བང་
སོ་བརྩིགས་ནས་ས་སྦས་གཏོང་བ་ལས། བྱ་གཏོར་བྱེད་པའི་
སྲོལ་མེད། བོད་མིའི་ཁྲོད་ཕུང་པོ་བྱ་གཏོར་བྱེད་པའི་སྲོལ་དེ་
དར་བའི་བསམ་པའི་རྨང་གཞི་ནི་སངས་རྒྱས་ཤཱཀྱ་ཐུབ་པའི་
འཁྲུངས་རབས་ལས། （སྟག་མོ་ལུས་སྦྱིན་》ཞེས་གསལ་བའི་
སྙན་སྒྲུང་ཇི་བཞིན་སྦྱིན་པའི”སྙིང་པོ་ཉམས་ལེན་ཡང་དག་
བྱེད་པའི་ཕྱིར། བོད་མི་རྣམས་ཀྱིས་རང་ཉིད་ཚེ་ལས་འདས་
པའི་རྗེས། རང་གི་ཤ་ཁྲག་གི་ཕུང་པོ་དེ་བྱ་ལ་སྦྱིན་ནས་སྦྱིན་
པའི་སྤྱོད་ལམ་རླབས་པོ་ཆེ་མཚོན་གང་ཐུབ་ཞུས་པ་རེད།
139



ཆོས་འབྱུང་ལོ་རྒྱུས་ལྟར་ན། སྤྱི་ལོའི་དུས་རབས་བཅུ་
གཉིས་པའི་དུས་འགོར། ཕ་དམ་པ་སངས་རྒྱས་ཀྱིས་སྲོལ་
གཏོད་གནང་བའི་“ཞི་བྱེད” ཅེས་པའི་གྲུབ་མཐའ་ཞིག་བོད་
ལ་དར་བས། དེ་ལས་མ་གཅིག་ལབ་སྒྲོན་གྱི་ཕུང་པོ་གཟན་
བསྒྱུར་གྱི་གདམས་ པ་ ཕྱག་ལེན་ མཛད་ པ་ དང༌། གཅོད་
གཏོང་བའི་སྲོལ་དེ་དར་ཁྱབ་ཆེན་པོ་བྱུང་ཡོད། ཕུང་པོ་
གཟན་བསྒྱུར་གྱི་གདམས་ངག་དེའི་ཤུགས་རྐྱེན་གྱིས་བོད་མིས་
རང་ཉིད་ཚེ་ལས་འདས་རྗེས། ཕུང་པོ་སྦྱིན་པར་བཏང་སྟེ།
སྦྱིན་པའི་འབྲས་བུ་བཟང་པོ་ཞིག་སྨིན་ནས། སྐྱེ་བ་ཕྱི་མར་
མཐོ་རིས་ཀྱི་སྐྱེ་གནས་ཐོབ་པའི་རེ་བ་བཅོལ་བར་གྲགས།
གཞན་ཡང་ཕུང་པོ་ངེས་པར་དུ་བྱ་རྒོད་ལ་འགྲེམས་
དགོས་དོན་ནི་བཤད་སྲོལ་དུ། བྱ་རྒོད་ནི་ཞིང་སྐྱོང་གི་འཁོར་
ཡིན་པར་ངོས་འཛིན་པ་མ་ཟད། བྱ་རིགས་ཀུན་གྱི་ནང་ནམ་
འཕང་གཅོད་པའི་རྒྱལ་པོ་བྱ་རྒོད་ཡིན་པས། ཕུང་པོ་རྣམས་
བྱ་དེར་སྦྱིན་ན། རང་གི་སྐྱེ་གནས་མཐོན་པོ་ཡོང་བའི་ངོས་
འཛིན་གནང་སྲོལ་ཡོད།
93 འདས་མཆོད།
བོད་མིས་སྐྱེ་བོ་གང་ཞིག་ཚེ་ལས་འདས་རྗེས་དམ་པ་དེའི་
བཀའ་ དྲིན་ དང་ ཕྱག་ རྗེས་ ལ་ དྲན་ གསོ་ བྱེད་ པའི་ ཆེད།
140



འདས་མཆོད་ཞུ་སྒོའི་ཐོག་ནས་མྱ་ངན་གྱི་རྣམ་པ་མཚོན་པ་
བྱེད་རྒྱུ་དེ། ཆོས་ལུགས་ནས་ཞུས་ན། འདས་པོས་སྔ་ཕྱིར་
བསགས་པའི་སྡིག་སྒྲིབ་སྦྱོང་བའི་ཆེད། འཚོ་ཞུགས་ནང་མི་
ཚོས་སྒྲུབ་དགོས་པའི་བྱ་བ་གལ་ཆེན་ཞིག་ལ་བརྩི་སྲོལ་ཡོད།
དེ་ཡང་གང་ཞིག་ཚེ་ལས་འདས་རྗེས་དམ་པ་དེའི་དགའ་
ཉེ་སྤུན་མཆེད་དང་། གྲོང་པ་ཁྱིམ་མཚེས་བཅས་ཀྱིས་འདས་
པོའི་ཁྱིམ་དུ་སོང་ནས་སྡུག་ཆང་བླུགས་པ་ཞེས་ཇ་ཆང་དང་
མཆོད་མེ་ ཞལ་ འདེབས་ འཁུར་ནས་གཤིན་ པོའི་ ནང་ མིར་
སེམས་གསོ་གཏོང་བ་དང་། སྐུ་ཕུང་ཐོན་ཚར་རྗེས་བདུན་
ཚིགས་བཞི་ པ་ མ་ ཟིན་ བར་དགེ་སྦྱོར་གྱི་ ལས་ བསྒྲུབས་ཏེ།
དཀོན་མཆོག་ལ་མཆོད་པ་དང་། ངན་སློང་ལ་སྦྱིན་པ་བཏང་
ནས། གཤིན་པོའི་འདས་མཆོད་བྱེད་ཀྱི་ཡོད་པས། བདུན་
ཚིགསདང་པོ་དང་། བཞི་པ་གཉིས་ལ་གལ་ཆེ་ཙམ་བྱས་ཏེ།
དེའི་ཉིན་དགའ་ཉེ་བློ་དཀར་དང་། གྲོང་པ་ཁྱིམ་མཚེས་
སོགས་ཀྱིས་གཤིན་པོའི་ཁྱིམ་དུ་ཇ་ཆང་ཁ་བཏགས་དང་མཆོད་
མེའི་ཞལ་འདེབས་སོགས་འབུལ་བར་འགྲོ་སྲོལ་ཡོད། དེའི་
རིང་མྱ་ངན་འཁུར་ཏེ་སྡོད་དགོས་པ་དང་། བདུན་ཚིགས་
བདུན་པ་སྟེ། གཤིན་པོ་འདས་ནས་ཞག་པོ་བཞི་བཅུ་ཞེ་དགུ་
སོང་བའི་ཉིན་དེར་ཞེ་དགུ་ཞེས་འབོད་དེ་གཤིན་པོའི་རྗེས་
འཇུག་ལ་དམིགས་པའི་འདས་མཆོད་ཀྱི་བྱེད་སྒོ་བྱེད་པ་ཡིན་
པས། དེ་ཉིན་ཡང་དགའ་ཉེ་བློ་དཀར་ཚོས་གོང་མཚུངས་
ལྟར་ཇ་ཆང་དང་ཞལ་འདེབས་འབུལ་བར་བྱེད། ཞེ་དགུ་
141



རྫོགས་མཚམས་སུ་འདས་པོའི་ཁྱིམ་ཚང་གི་བྱེད་སྒོ་ཐམས་ཅད་
སྔར་རྒྱུན་བཞིན་སླར་གསོ་བྱེད་པ་ཡིན། དེ་ནས་ལོ་གཅིག་
འཁོར་མཚམས་སུ་ལོ་མཆོད་ཅེས་མཆོད་པ་རྒྱ་ཆེར་བསྒྲུབས་པ་
དང་སྦྲགས་དགའ་ཉེ་སྤུན་མཆེད་དང་གྲོང་ པ་ཁྱིམ་མཚེས་
སོགས་སྐུ་མགྲོན་དུ་བོས་ནས། གསོལ་ཚིགས་ཅུང་རྒྱ་ཆེ་བ་
ཞིག་བཏང་སྟེ། དུས་ཚོད་དེ་ཁྱིམ་མིའི་སྡུག་བསྔལ་ཡོངས་སུ་
སངས་བའི་མཚོན་རྟགས་དང་། ཕེབས་མཁན་ཚོར་ཐུགས་
རྗེ་ཆེ་ཞུ་བའི་མཚོན་རྟགས་སུ་བརྩི་སྲོལ་ཡོད།
142



ལུས་རྒྱན་གྱི་སྐོར།
94 ལོ་འཁོར་མེ་ལོང་
ཆོས་ལུགས་ཀྱི་བག་ཆགས་ཟབ་མོས་རྐྱེན་པས་བོད་མིའི་
བསམ་པའི་ནང་ལྷ་འདྲེའི་གནོད་པ་དང་། བགེགས་དང་
བར་ཆད་མི་ཡོང་ངམ་སྙམ་པའི་རྣམ་རྟོག་ཆེན་པོ་ཡོད། དེར་
བརྟེན་བོད་མིས་གནོད་པ་འགོག་རྒྱུ་དང་བགེགས་བར་བཟློག་
ཐུབ་ཆེད་ཐབས་སྣ་ཚོགས་བྱེད་སྲོལ་ཡོད། དེའི་ནང་ནས་
རྐེད་པར་མེ་ལོང་འདོགས་པ་དེ་ཡང་ནག་རྩིས་ཀྱི་སྲུང་ཐབས་
གཅིག་ཡིན། མེ་ལོང་གི་མདུན་ངོས་སུ་པར་ཁ་དང་། རྨེ་བ། །
ལོ་འཁོར་བཅུ་གཉིས་དང་ལྕི་པར་སོགས་ཀྱི་རི་མོ་བྲིས་ཡོད་
པས་དེ་རྐེད་པར་བཏགས་ན་བུམ་སྟོང་ལ་སོགས་པའི་ཁ་ཕྱོགས་
ངན་པ་དང་། གཟའ་སྐར་ངན་པ་བཟློག་པ་མ་ཟད། ས་
བདག་ཀླུ་གཉན་གྱི་གནོད་པ་འགོག་ཐུབ་པའི་ཟེར་སྲོལ་ལ་
བརྟེན་ནས་མེ་ལོང་འདོགས་པའི་སྲོལ་དེ་ཆགས་པ་མིན་ནམ་
སྙམ་པ་འདུག འོན་ཀྱང་རྩ་བ་འཛིན་ ས་ ཡོད་ པའི་ ཡིག་
རིགས་སོགས་ལག་སོན་མ་བྱུང་བས་དཔྱད་གཞི་ཙམ་དུ་ཕུལ།
143



95 པང་གདན།
བོད་རིགས་ཀྱི་བུད་མེད་ཚོས་ཚོན་ཁྲ་ཡིད་དུ་འོང་བའི་
པང་གདན་འཆིང་བའི་སྲོལ་དེ་ཇི་ལྟར་དར་བ་དང་། དེ་ལ་
འགྱུར་བ་གང་ཞིག་བྱུང་ཡོད་ཟེར་ན། དེང་སྐབས་རང་རེས་
མཐོང་བའི་བུད་མེད་ཚོས་འཆིང་བའི་པང་གདན་ནི་དུས་ཡུན་
རིང་པོའི་ནང་རྒྱུན་ཆད་མེད་པར་ལེགས་བཅོས་བྱས་ནས་བྱུང་
བ་ཞིག་ཡིན། པང་གདན་འཆིང་སྲོལ་ནི་གནམ་གཤིས་དང་།
འཚོ་བའི་དགོས་མཁོར་གཞིགས་སྟེ་ ཆགས་པའི་གོམས་སྲོལ་
ཞིག་མིན་ནམ་སྙམ། གང་ལགས་ཤེ་ན། ཐོག་མར་པང་
གདན་འཆིང་དགོས་དོན་ནི་གཅིག་ནས་བུད་མེད་ཚོས་ཕྲུ་གུ་
པང་དུ་ཉར་བ་དང༌། མེ་ཤིང་སྒྲུག་པ་སོགས་ཀྱི་ཟད་རྟེན་
ཡིན་ཞིང་། གཉིས་ནས་བོད་རིགས་ཀྱི་བུད་མེད་ཚོ་ནི་ལས་
ལ་བརྩོན་ཞིང་ཁྱིམ་སྐྱོང་མཁས་པའི་སྤྱོད་ཚུལ་བཟང་པོ་ལྡན་
ཡོད་པས་ཕྱིར་འགྲོ་སྐབས་མེ་ཤིང་དང༌། གཟན་རྩ་སོགས་
མཐོང་ཚེ་སྒྲུག་པའི་གོམས་གཤིས་ཡོད་སྟབས་པང་གདན་ནི་
བླུག་སྣོད་སྟབས་བདེ་ཞིག་ཡིན། གསུམ་ནས་ པང་གདན་
བཅིངས་པ་དེས་མདུན་ཕྱོགས་ཀྱི་རླུང་བཀག་ནས་དྲོད་ལ་ཕན་
པ་བཅས་ཀྱི་ནུས་པ་ཐོན་གྱི་ཡོད། སྤྱི་ཚོགས་གོང་འཕེལ་ཕྱིན་
པ་དང་དུས་མཚུངས་མིའི་འཚོ་བ་ཡང་རིམ་བཞིན་ལེགས་སུ་
144



ཕྱིན་པ་དང་བསྟུན་ནས་པང་གདན་ལའང་རྒྱུན་ཆད་མེད་པར་
ལེགས་བཅོས་བྱུང་སྟེ་མཚོན་ཁྲ་ཡིད་དུ་འོང་བ་དང་། ལུས་
ཚད་ཇེ་མཐོར་ཕྱིན་སྟེ་ཐོག་མར་བེད་སྤྱོད་ཁོ་ནར་དམིགས་པ་
ནས་རྗེས་སུ་མཛེས་ཆས་སུ་གྱུར་པ་རེད། དེང་སྐབས་བོད་
རིགས་བུད་མེད་ཚོས་རྒྱུག་པའི་པང་གདན་ནི་མཛེས་ཆས་ཁོ་ན་
ཡིན་པ་དང་། མཚོན་ཁྲ་ཡང་འདྲ་མིན་སྣ་ཚོགས་ཡོད་ལ་
སྡུས་ཚད་ལའང་དྭངས་ཞེན་ཆེན་པོ་བྱེད་ཀྱི་ཡོད་པ་སྟེ། རྣམ་
བུ་བྱིང་ མའི་ པང་ གདན་དང་། ལུ་ ཕྲུག་ གི་ ཡང་ གདན།
ཤད་མའི་པང་གདན། སི་ཤན་གྱི་པང་གདན་སོགས་རིམ་པ་
མང་པོ་ཡོད་པའི་ཁར། མཛེས་རྒྱན་དུ་གོས་ཆེན་དང་ཀིན་
ཁབ་སོགས་ལས་གྲུབ་པའི་ཀླུ་གདན། པང་མཐུད་བཅས་
རྒྱུག་པས། ཐུན་མོང་མ་ཡིན་པའི་བུད་མེད་ཀྱི་ཆས་གོས་ཞིག་
ཏུ་གྱུར་ཡོད། དེ་བཞིན་པང་གདན་འཆིང་ སྟངས་ལའང་
ཡུལ་ལུང་སོ་སོའི་ཁྱད་ཆོས་ལྡན་ཡོད་པ་སྟེ། སྟོད་ཕྱོགས་སུ་
བུད་མེད་ཀྱིས་རྒྱབ་མདུན་གཉིས་ཀར་པང་གདན་གྲུབ་གདན་
དུ་འཆིང་སྲོལ་ ཡོད་པའི་ཁར། རྒྱབ་གདན་འདེམས་བྱེད་
དངུལ་རྒྱུན་འདྲ་མིན་སྣ་ཚོགས་ཡོད་པ་དང་། དབུས་ཕྱོགས་
ལ་བུད་མེད་ཆང་ས་མ་བརྒྱབ་གོང་པང་གདན་འཆིང་སྲོལ་མེད།
145



96 གཟིག་ལྤགས་ཀྱི་མཐའ་རྒྱན།
བོད་མིས་གཟིག་དང་སྟག་གི་པགས་པ་ཕྱུ་པའི་གོང་བར་
གཏོང་བ་དེ་ནི་གང་བྱུང་དུ་དྲན་པའི་མཛེས་རྒྱན་ཙམ་མིན་
པར། དེར་ཐོག་མར་བྱུང་བའི་ལོ་རྒྱུས་དང་རང་རང་གི་
དགོས་པ་ངེས་གཏན་ཞིག་ཡོད། དེ་ཡང་ཐོག་མར་བཙན་
པོའི་སྐུ་དུས་སུ་གཡུལ་ལས་རྒྱལ་བའི་དཔའ་རྟགས་ཀྱི་ཕྱག་རྒྱུར་
སྟག་སློག་དང་། རྐྱེན་དྲུག་ལས་ དཔའ་ བའི་རྐྱེན་དུ་གུང་
ལྤགས། བར་ མའི་ རྐྱེན་ ཏུ་ ཝ་ ཞུ་ གནང་ སྲོལ་ ཡོད་ པར་
གཞིགས་ན། དེ་ནི་གནའ་དུས་བོད་པའི་ཐོབ་ཐང་དང་གོ་
གནས་མཚོན་བྱེད་ཀྱི་དངོས་པོ་ཁྱད་པར་ཅན་ཞིག་ཡིན། དེ་
ནས་སྲིད་དང་སྤྱི་ཚོགས་ཀྱི་འཕོ་འགྱུར་དང་བསྟུན་ནས་རིམ་
པས་དམངས་ཁྲོད་ཀྱི་མཛེས་རྒྱུན་ལྟ་བུར་གྱུར་རུང་། གོང་བ་
དང་མཐའ་རྒྱུན་སྟག་གཟིག་གི་པགས་པ་ལས་གྲུབ་པའི་ཕྱུ་པ་
དག་ནི་སྔར་བཞིན་ཁྱུ་པ་ཀུན་གྱི་མཆོག་ཏུ་བརྩི་སྲོལ་ཡོད།
རང་རེའི་དགྲ་ལྷ་ཟོ་དོར་ལྟ་བུའི་སྐུ་འདྲ་དག་གི་ལུས་ལ་
སྒྲོན་པའི་སྟག་ལྤགས་དག་ནི་ཆོས་གཞུང་དུ་སྟོང་ཉིད་རྟོགས་
པའི་མཚོན་རྟགས་སུ་གསུང་རུང་། དོན་དམ་དུ་གནའ་དུས་
བོད་པ་ཚོས་དཔའ་རྟགས་སུ་བཀུར་བའི་སྲོལ་དེ་དང་འབྲེལ་བ་
ངེས་ཅན་ཞིག་ཡོད་ངེས་ལགས། །
146



གཞན་པའི་སྐོར།
97 མིག་མགོ་འབྲི་སྲོལ།
བོད་ཡིག་ལ་མི་རིགས་གཞན་གྱི་ཡིག་རིགས་དང་མི་འདྲ་
བའི་ཡིག་མགོ་ཐོད་པ་ཞིག་འབྲི་སྲོལ་ཡོད། དེ་ནི་བོད་ཡིག་
གི་ཐུན་མོང་མ་ཡིན་པའི་ཁྱད་ཆོས་ཞིག་ཡིན། བོད་ཡིག་ལ་
ཡིག་མགོ་འབྲི་པའི་དགོས་པ་གང་ཡིན་མིན་ཐད་ཡིག་རིགས་
འཚོལ་ཞིབ་བྱས་ཀྱང་དེའི་ཐད་ཀྱི་དཔྱད་གཞིའི་ཡིག་རིགས་
མཇལ་སྐལ་མ་བྱུང་། འོན་ཀྱང་མཁས་དབང་འགའ་ཤས་ལ་
བཅར་འདྲི་ཞུས་པ་དང་སྦྲགས་ལྷན་ཏུ་ཞིབ་དཔྱད་བྱས་པ་ལྟར་
ན་འདི་ལྟ་སྟེ། ཡིག་མགོ་འབྲི་བའི་དགོས་པ་ནི་གཙོ་བོ་རྟེན་
འབྲེལ་མཚོན་བྱེད་རང་ཡིན་པ་གཏན་འཁེལ་ནས་བཤད་ཆོག་
པ་ཡིན། གང་ལགས་ཤེ་ན། བོད་མིས་བྱ་དངོས་གང་ཞིག་
ལའང་མགོ་མཇུག་བརྩི་བ་དང་རྟེན་འབྲེལ་མཚོན་པར་དྭངས་
ཞེན་ཆེན་པོ་བྱེད་སྲོལ་ཡོད་ཅིང་། ཡིག་མགོའི་བཟོ་དབྱིབས་
ལ་ཞིབ་པར་དཔྱད་ན་དེ་ནི་ཉི་ཟླའི་དབྱིབས་ཡིན་པ་མཐོང་
ཐུབ། ཡིག་མགོའི་འབྲི་སྲོལ་གང་ཞིག་ཡིན་ཀྱང་ཉིས་རྩེག་
ཡིན་པ་དེའི་ཐོག་ནས་ཀྱང་ཡིག་མགོའི་བཟོ་དབྱིབས་ནི་ཉི་ཟླ་
ཡིན་པ་ཅུང་གསལ་པོར་རྟོགས་ཐུབ། བོད་མིའི་བསམ་པའི་
147



ནང་ཉི་ཟླ་ནི་ནམ་ཡང་མི་འགྱུར་བའི་མཚོན་རྟགས་ཞིག་ཡིན་
ཞིང་། བོད་ཡིག་འདི་ཉི་ཟླ་ལྟ་བུར་ཇི་སྲིད་བར་མི་ནུབ་པར་
གནས་པའི་རྟེན་འབྲེལ་མཚོན་བྱེད་དུ་ཡིག་མགོ་འབྲི་སྲོལ་དེ་
ཆགས་པ་ཡིན་ཞེས་བཤད་ཆོག ལྷག་དོན་སྤྱིར་བཏང་གི་
ཡིག་རིགས་ཚང་མར་ཡིག་མགོ་འབྲི་དགོས་ངེས་ཡིན་རུང་ཚེ་
ལས་འདས་པའི་དམ་པའི་རྗེས་འཇུག་གི་ཞལ་འདེབས་ཡིག་
རིགས་གི་ཁ་བྱང་ལྟ་བུའི་ཡིག་རིགས་ལ་ཡིག་མགོ་ཡེ་ནས་འབྲི་
སྲོལ་མེད་པ་ལས་ཀྱང་དེ་དོན་མདོ་ཙམ་རྟོགས་ཐུབ།
98 གཉའ་བཙུག
བོད་ཡུལ་གྱི་ཞིང༌ཁུལ་དུ་ཞིང་པ་ཚོས་ཞིང་ རྨི་ སྐབས་
གཉའ་ཤིང་ཐོག་དར་ལྕོག་དང་། རྔ་མ་དམར་པོ་སོགས་ཀྱི་
རྒྱན་ཆ་སྒྲོག་སྲོལ་ཡོད་པ་དེ་ཡང་རང་རེའི་གནའ་སྒྲུང་ལས།
དུས་ནམ་ཞིག་གི་ཚེ་ན། ཐོང་རྒན་ཞིག་དང་རྨོན་གཡག་དོར་
གཅིག་ཞིང་རྨོ་བཞིན་པའི་ཚེ། ལུང་པའི་ཕུ་ནས་ཁྲི་གདུགས་
ཉི་མའི་འོད་ཟེར་ཡང་སྒྲིབ་པར་བྱེད་ལ་གཤོག་སྒྲོ་འགུལ་ཐེངས་
རེར་ལུང་པ་ཡང་གཡོ་བར་བྱེད་པའི་བྱ་ཞིག་འཕུར་ཡོང་སྟེ།
གང་གི་སྡེར་མོས་བློན་འདེབས་ཀྱི་ལས་ལ་ཞུགས་བཞིན་པའི་
ཐོང་རྒན་དང་། རློན་གཡག ཐོང་གཤོལ་བཅས་གནམ་
དགུང་དུ་བཀྱག་ནས་གར་སོང་ཆ་མེད་ཀྱི་སར་ཁྱེར། ཡང་
148



ཉིན་ཞིག་ལུང་པ་དེའི་གཡོན་ངོས་སུ་མཆིས་པའི་ཁྱིམ་ཚང་དེའི་
བུ་རྒན་པས་ཞིང་རྨོ་བར་སོང་བ་དང་སྦྲགས་གཡས་ན་ཡོད་
པའི་ཁྱིམ་ཚང་དེའི་ཕ་བུ་གཉིས་ཀྱང་ཞིང་རྨོ་བར་ཐོན། ཉིན་
དེར་ཚ་དུབ་ཆེ་བས་གཡོན་ན་ཡོད་པའི་ཁྱིམ་ཚང་དེའི་བུ་ཡིས་
རང་གི་ཕྱུ་པ་དམར་པོ་དེ་ཕུད་དེ་རྨོན་གཡག་ གི་ སྒལ་པར་
བཀལ་གཞག་པ་རེད། དེའི་ཚེ་སྔར་ལྟར་འདབ་ཆགས་དེ་
སླེབས་ཡོང་ཡང་སྔ་མ་དང་ཅུང་མི་འདྲ་བར་རློན་གཡག་ལ་ཕྱུ་
པ་དམར་པོ་བཀལ་ཡོད་པ་མཐོང་སྟབས། དེར་ཞེད་ནས་
ཁྲིད་ལ་ཡོང་མ་ནུས་པར་གཞོགས་གཡས་ཀྱི་ཐོང་རྒན་ཕ་བུ་
རྨོན་གཡག་དང་བཅས་ནམ་མཁར་བཀྱག་ནས་ཁྱེར་སོང་བ་
རེད། དེའི་ཚེ་ཐོང་རྒན་གཞན་དེས་སྐད་སྒྲ་དང་བཅས་པར་
ཕྱུ་པ་དམར་པོ་དེ་ནམ་མཁའི་ཕྱོགས་སུ་འཕྱུར་འཕྱུར་བྱས་པས་
ཐོང་རྒན་ཕ་བུ་གཉིས་སྡེར་ཆགས་དེའི་སྦོ་འོག་ནས་གློད་པ་
རེད། ཕ་བུ་གཉིས་ཀྱིས་གྲོང་པས་ཁྱུ་པ་དམར་པོ་མ་འཕྱར་
ན། ང་གཉིས་ཕ་བུ་གཉིས་གསོན་པོར་གནས་ཐུབ་མ་སོང་
བས་ཁྱེད་བཀའ་དྲིན་ཆེ་ཞེས་ཞུས་པ་རེད། དེ་ནས་བཟུང་མི་
ཚོས་ཚོས་གཞི་དམར་པོར། འདབ་ཆགས་ངན་པ་འགོག་
པའི་ནུས་མཐུ་ཡོད་པ་ཤེས་ཚོར་བྱུང་ནས། སོ་སོའི་རྨོན་
གཡག་ཐོག་ཚོས་གཞི་དམར་པོའི་ཅ་དངོས་སྒྲོག་པའི་སྲོལ་ཞིག་
དར་ནས་རིམ་པས་མི་ཚོས་ཚོས་གཞི་དམར་པོའི་ཅ་དངོས་སྒྲོག་
སྲོལ་དེ། རྒྱུན་ཆའི་དྭངས་དོད་དུ་བསྒྱུར་ཏེ་རློན་གཡག་གི་
གཉའ་ཤིང་ཐོག་དར་ལྕོག་དང་། རྔ་མ་དམར་པོ་སོགས་ཀྱི་
149



ཅེས་
རྒྱན་ཆ་འདྲ་མིན་འདོགས་སྲོལ་ཞིག་ཆགས་པ་རེད།
བཤད་སྲོལ་ཡོད།
99 བོད་མིར་ཞེ་ས་མང་བའི་སྐོར།
བོད་པ་ནི་ཡ་རབ་ཚུལ་ལྡན་གྱི་མི་རིགས་ཤིག་ཡིན་པ་
གང་གི་ བྱ་ སྤྱོད་ ངོ༌ མའི་ ཐོག་ ནས་ མངོན་ ཐུབ་ པ་ མ་ ཟད།
སྐད་བརྡའི་ཐོག་ནས་ཀྱང་མངོན་ཐུབ་ཀྱི་ཡོད། སྤྱིར་ན་སྐད་
རིགས་མང་ཆི་བར། ཕར་ཕྱོགས་ཀྱི་ཡུལ་ལ་བརྩི་བཀུར་གྱི་
ཚུལ་དུ་བརྗོད་པར་བྱེད་པའི་ཞེ་སའི་ཐ་སྙད་འགའ་ཞིག་ཡོད་
ནའང་། བོད་སྐད་ཇི་བཞིན་བྱ་བ་ཚང་མར་ཞེ་སའི་ཐ་སྙད་
རི་སྤྱོད་རྒྱུ་ཡོད་པའི་སྐད་ཡིག་ནི་འཛམ་གླིང་ཐོག་དེ་ཙམ་མང་
པོ་མེད། བོད་ཀྱི་ཞེ་སའི་འབྱུང་བ་དང་ དགོས་དོན་སྐོར་
མཁས་པ་མང་པོས་ཞིབ་མཇུག་གནང་བར་གཞིགས་ན། དེ་
ཡང་སྐད་བརྡའི་འབྱུང་བ་དང་འདྲ་བར་སྤྱི་ཚོགས་འཕེལ་རྒྱུས་
འགྲོ་བའི་རྒྱུད་རིམ་ནང་། རིམ་པས་མི་དང་མིའི་བར་ཕན་
ཚུན་བརྩི་འཇོག་དང་། གཞོན་པས་རྒན་པར་བརྩི་བཀུར་
བྱེད་པའི་དགོས་པ་དམིགས་བསལ་ཅན་ལ་གཞིགས་ནས་རིམ་
བཞིན་བྱུང་བའི་ཡར་ཐོན་གྱི་མཚོན་ཚུལ་ཞིག་ཡིན། འོན་
ཀྱང་དུས་སྐབས་འགའ་ཞིག་རིང༌། ཞེ་ས་ནི་རིམ་པའི་ལྟ་བ་
ལས་བྱུང་བ་ལྟ་བུར་གསུང་བའང་ཡོད། དོན་དངོས་ཐོག་
150



རིམ་པའི་སྤྱི་ཚོགས་དང་གྲལ་རིམ་གྱི་སྤྱི་ཚོགས་ཀྱི་སྐབས་སུ་ཞེ་
སས་དམིགས་བསལ་གྱི་ནུས་པ་ཐོན་པ་མ་གཏོགས། འདི་
ལྟའི་སྤྱི་ཚོགས་ཀྱི་ཆ་རྐྱེན་འོག་གཞི་ནས་བྱུང་བ་ཞིག་གཏན་
ནས་མིན། གང་ལགས་ཤེ་ན་ཞེ་ས་དར་ཁྱབ་ཆེ་བའི་ས་ཁུལ་
ཁག་ལ། ཕར་ཕྱོགས་ཀྱི་དགུང་ལོ་རང་ལས་མཐོ་བ་ཡོད་ན།
དེའི་རིགས་རུས་དང་གོ་གནས་མཐོ་དམན་ལ་མ་བལྟོས་པར་
ཚང་མར་ཞེ་ས་བེད་སྤྱོད་བྱེད་སྲོལ་ཡོད་པ་མ་ཟད། ཞེ་ས་
ཡང་དག་མ་ཤེས་ན། གུས་ཞབས་མེད་པ་དང་ཐག་རིང་ལུང་
ཁུག་གི་མི་ཡིན་པར་ངོས་འཛིན་བྱེད་སྲོལ་ཡོད་པས། དེ་ནི་
ཡར་ཐོན་གྱི་རིག་གནས་མཚོན་བྱེད་ཉག་གཅིག་ཡིན།
གཞན་ཡང་བོད་རིགས་ཀྱི་ས་ཁུལ་འགར་ཞེ་སའི་ཐ་སྙད་
དེ་ཙམ་མང་པོ་མེད་ན་ཡང་། ངག་གདངས་ཀྱི་མཉན་བྱར་
བརྟེན་ནས། རང་གི་གུས་ཞབས་མཚོན་པར་བྱེད་བཞིན་
ཡོད།
100 བོད་མིའི་མིང་འདོགས་སྟངས།
བོད་ཀྱི་ལོ་རྒྱུས་དེབ་ཐེར་ལ་གཞིགས་ན་སྔར་གྱི་དུས་སུ་
བོད་མིར་རུས་མིང་ཡོད་པས་མ་ཚད། དེ་ལའང་རིགས་སུ་ཕྱེ་
ན། ཁག་བཅོ་བརྒྱད་ཙམ་ཡོད་སྐད་འདུག བོད་ཡུལ་ལ་
སངས་རྒྱས་ཆོས་ལུགས་དར་བའི་རྗེས་བོད་མིའི་ནང་རུས་མིང་
151



ལ་མཐོང་ ཇེ་ཆུང་དུ་ཕྱིན་ཏེ་རིམ་བཞིན་རུས་མིང་མེད་ པ་
ཆགས་ནས། ཕྲུ་གུའི་མིང་བླ་མའི་དྲུང་ནས་ཞུ་བའི་སྲོལ་དར་
ཞིང་། བླ་མས་མིང་ཞུའི་ཕྲུ་གུར་བཀྲ་ཤིས་པའི་དོན་དང་
ལྡན་པའམ་ཡང་ན་ཆོས་ལུགས་ཀྱི་དོན་དང་ལྡན་པའི་མིང་།
དེ་མིན་ཕ་མ་གཉིས་ཀྱི་མིང་གི་ཟུར་སྦྱར་བ་བཅས་ཀྱི་ཐོག་ནས་
མིང་འདོགས་པའི་ལམ་སྲོལ་དར་བ་རེད། དཔེར་ན་བཀྲ་
ཤིས་དོན་གྲུབ། ཚུལ་ཁྲིམས་ཆོས་འཕེལ། བསྟན་འཛིན་ལྟ་
བུདང་། ཡང་ན་ཕ་མིང་བསོད་ནམས་ཚེ་རིང་ཡིན་ན་དེའི་
བུ་ལ་བསོད་ནམས་དོན་གྲུབ་ཅེས་འདོགས་པ་ལྟ་བུ་རེད། དེ་
མིན་མང་ཚོགས་ནང་ཕྲུ་གུ་རེས་གཟའ་གང་སྐྱེས་ལྟར་དེ་འབྲེལ་
གྱི་མིང་འདོགས་པ་དཔེར་ན། ཉི་མ། ཟླ་བ། ལྷག་པ།
ཕུར་བུ་ སོགས་མང་པོ་ ཞིག་ཡོད། ཡང་འགའ་རེས་ཚེས་
གྲངས་གང་ ལ་སྐྱེས་ པ་ ལྟར་ མིང་འདོགས་སྲོལ་ ཡོད་ པ་ ནི།
དཔེར་ན། བཅོ་ལྔ་ཚེ་རིང་། ཚེས་ བརྒྱུད་ཆོས་ གསུམ།
གནམ་གང་ལ་སོགས་པའི་མིང་དང་། རབ་ཏུ་བྱུང་རྗེས་ངེས་
པར་དུ་ཆོས་མིང་འདོགས་ཀྱི་རེད། དཔེར་ན། ཆོས་ལ་མ་
ཞུགས་གོང་བཀྲ་ཤིས་ཅེས་འབོད་པར་རབ་ཏུ་བྱུང་རྗེས་བློ་
བཟང་བཀྲ་ཤིས་ཞེས་འདོགས་སྲོལ་ཡོད། དེ་མིན་བོད་མིའི་
མིང་འདྲ་མཚུངས་མང་པོ་ཡོད་པར་བརྟེན་མིང་མི་ནོར་བའི་
ཆེད་འབོད་སྲོལ་འགའ་ཞིག་ཡོད་པ་སྟེ། ལ་ལས་ཁྱིམ་མིང་
དང་སྦྱར་ནས་འབོད་ཀྱི་ཡོད་པ། དཔེར་ན། གྲོང་ཟུར་
ཕུན་ཚོགས། བདེ་ཁང་དོན་གྲུབ་ལྟ་བུ་དང་། ཡང་ལ་ལས་
152



ཡུལ་གྱི་མིང་དང་སྦྱར་ནས་འབོད་སྲོལ་ཡོད་པ་སྟེ། པ་སྣམ་
དངོས་གྲུབ། ཁང་དམར་ཡེ་ཤེས་སོགས་དང་། ཡང་ལ་
ལས་ཆེ་འབྲིང་ཆུང་གསུམ་ལ་དབྱེ་ནས་འབོད་སྲོལ་ཡོད་པ་ནི།
ལྷག་པ་རྒན་པ། ལྷག་པ་འབྲིང་བ། ལྷག་པ་ཆུང་བ་ལྟ་བུ་
དང་། ད་དུང་ཕོ་མོ་སོར་སོར་མིང་མི་འདྲ་བ་ཡོད་ཀྱང་ལ་ལ་
གཉིས་འཇུག་གི་མིང་ཡོད་སྟབས་ཕོ་མོའི་དབྱེ་བ་སྦྱར་ཏེ་འབོད་
སྲོལ་ཡོད་པ། དཔེར་ན། བུ་ཚེ་བརྟན། བུ་མོ་ཚེ་བརྟན་
ཟེར་བ་ལྟ་བུ་ཡིན།།
བོད་མིའི་མིང་འདོགས་སྟངས་ལ་ཁྱད་ཆོས་ཆེན་པོ་ཞིག་
ཡོད་པ་སྟེ། མིང་གི་ཐོག་ནས་རིམ་གྲས་མཐོ་དམའ་དང་།
ཡུལ་ ལུང་ གང་ གི་ མི་ ཡིན་ མིན་ གསལ་ པོར་ རྟོགས་ ཐུབ།
དེའང་ཡིག་འབྲུ་བཞི་ཡན་ལས་གྲུབ་པའི་མཚན་སྙན། བློ་
བཟང་ཆོས་ཀྱི་ཉི་མ་དཔལ་བཟང་པོ། ཞེས་པ་ལྟ་བུ་ཡིན་ན་
བླ་སྤྲུལ་ཡིན་པ་གསལ་པོར་རྟོགས་ཐུབ་པ་དང་། འཇིགས་
མེད་དབང་ཕྱུག ཆོས་རྒྱལ་ཉི་མ། ཐུབ་བསྟན་ཉི་མ་ཟེར་
བ་སོགས་ནི་སྤྱིར་བཏང་བྱས་ན་སྐུ་དྲག་གི་མིང་བི་ན་པ་ཤེས་
ཐུབ། ཉི་མ། ཟླ་བ། ཕུར་བུ། གནམ་གང་སོགས་ནི་
མི་སེར་དཀྱུས་མའི་མིང་ཡིན་ པ་ གསལ་པོ་རེད། ཆོག་པ།
ཕུར་ཚིང་། ཕན་ཐོགས། ལྷག་ཚིང་སོགས་ནི་གཙང་གི་མི་
ཡིན་པ་ཤེས་ཐུབ། ཡར་འཕེལ། དབང་མོ། དགྲ་ལྷ་ལྟ་
བུ་ནི་ཐོས་པ་ཙམ་གྱི་མདོ་ཁམས་ཕྱོགས་ཀྱི་མི་ཡིན་པ་ཤེས་ཐུབ།
ད་དུང་འགའ་ཤས་ཀྱིས་སྐྱེ་སྒོ་བཀག་ཆེད་ཕྲུ་གུའི་མིང་ལ་
153



མཚམས་གཅོད་དང་ཆོག་པ། ཆུང་བདག་སོགས་ཀྱི་མིང་
འདོགས་སྲོལ་ ཡོད། ཡང་འགའ་ ཤས་ལ་ཕྲུ་གུ་བུ་ མོ་ མ་
གཏོགས་བུ་མེད་ན། བུ་ཞིག་བྱུང་ན་སྙམ་པའི་རེ་བ་མཚོན་
ཆེད་བུ་འཁྲིད་ཅེས་འདོགས་སྲོལ་ཡོད། ཕྲུ་གུ་མང་པོ་སྐྱེས་
ཀྱང་འདས་གྲོང་དུ་ཕྱིན་ཚེ་ཕྲུ་གུ་འཚོ་སྡོད་ཡོང་ཕྱིར་སྐྱེས་མ་
ཐག་ལྔ་ མའི་ནང་བླུག་ཙམ་བྱས་ནས་ མིང་ལ་རྫ་སྐྱེས་ཞེས་
འདོགས་པ་ དང་། ཡང་ན་ ཕག་ སྐྱག་ གམ་ ཀྱི་ སྐྱག་ ཅེས་
བཏགས་ནས་མིང་གི་ཐོག་ནས་ཚེ་ཡི་གནོད་པ་ བཟློག་ པའི་
ཐབས་ལམ་མཚོན་པར་བྱེད་སྲོལ་ཡོད།
154



མཇུག་བྱུང་།
《བོད་མིའི་ཡུལ་སྲོལ་གོམས་གཤིས་》ཞེས་པའི་ལག་དེབ་
བསྡུ་སྒྲིག་འབྲི་འགོད་དང་པར་སྐྲུན་བྱེད་པའི་བརྒྱུད་རིམ་ནང་
ཆབ་སྤེལ་ཚེ་བརྟན་ཕུན་ཚོགས་དང་། གླིང་དབོན་པད་མ་
སྐལ་བཟང་། བཤད་སྒྲ་དགའ་ལྡན་དཔལ་འབྱོར། ཡེ་
ཤེས་འཕྲིན་ལས། སུང་ཀོང་ཀྲེན། དགེ་རྒན་ཆེན་མོ་ཐུབ་
དབང་ལ་སོགས་པའི་མཁས་དབང་གྲགས་ཅན་རྣམས་ནས་བླ་
ན་མེད་པའི་ཐུགས་འཁུར་དང་རོགས་རམ་གང་ལེགས་གནང་
བ་མ་ཟད། དཔེ་ཆ་སྒྲིག་སྟངས་ལ་སོགས་ཁྱོན་ཡོངས་ཀྱི་ཇུས་
བཀོད་ཐད་མི་རིགས་དཔེ་སྐྲུན་ཁང་གི་དབུ་འཛིན་རྒན་འཇམ་
དཀའ་མཆོག་ནས་རིན་ཐང་གཞལ་དུ་བྲལ་བའི་བཀའ་སློབ་དུ་
མ་གནང་བའི་ཁར། ཞིབ་ཕྲའི་དག་བཅོས་དང་ཞུ་དག་གི་
ལས་ཀའི་ནང་ བོད་ལྗོངས་སློབ་གྲྭ་ཆེན་མོའི་ མཁས་ བཙུན་
ལགས་དང་། མི་རིགས་དཔེ་སྐྲུན་ཁང་གི་བསྟན་འཛིན་ཕུན་
ཚོགས། ཡིག་སྒྱུར་ལས་ཁུངས་ཀྱི་མི་འགྱུར་སོགས་ནས་ཕུག་
ལས་དུ་མ་གནང་བར་ཐུགས་རྗེ་ཆེ་ཞུ་རྒྱུ་དང་སྦྲགས་བགྲེས་
སོང་རྒན་པོས་གཞོན་སྐྱེས་བློ་གསར་རྣམས་ཀྱི་ཆེད་དུ་ངལ་བ་
ཕྲན་བུ་རྒྱུད་པ་དེ་དོན་ལ་སྨིན་པའི་སྨོན་ལམ་དང་བཅས།
ས་གོང་དབང་འདུས་ནས་ཟླ་ཚེས་བཟང་པོར་སྦྱར།
155



མི་འགྱུར།
རྩོམ་སྒྲིག་འགན་འཁུར་པ།
ཚུ་ 1: ཀྵ #l:
ཁ་བྱུང་ཇུས་འགོད་པ།
装帧设计:
rg
ཀརྨ་རྡོ་རྗེ་ཚེ་རིང་།
ཀ# #
༄༅། །བོད་མིའི་ཡུལ་སྲོལ་གོམས་གཤིས།
རྩོམ་པ་པོ།
ས་གོང་དབང་འདུས།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། ། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
ཙེ་རིན་ཧོ་ཡིང་ལ་བྱུང་མ་ཨང14པ་
ལྷག་ད་ཨང་གྲངས།_10013
ཁ་པར་ཨང་གྲངས། 010 -64227665
དེ་མིན་ཏི་ཞེན་པར་འདེབས་ཁང་།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
787an X 182niin 1/36
པར་ཤོག
5. 25
པར་གཞིའི་སྒྲིག་ཞེངས། 2003ལོའི་ཟླ11པར་པར་གཞི་དང་པོ་བསྒྲིགས།
པར་ཐེངས། 2015ལོའི་ཟླ་8པར་པེ་ཅིན་དུ་པར་ཐེངས་པ་བརྒྱབ།
པར་གྲངས།
260&i - 30000
རིན་གོང་།
སྐོར་[2. 0
ISBN 978 -7 -jfj5 -tj5859 -4/K • 6l6བོད77}



1
978-7-105-05859
9UP TO TOSHI
定价:12.00元
